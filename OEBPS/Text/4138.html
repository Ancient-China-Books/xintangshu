<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">新唐書-卷二十五·志第十五·曆一</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>志第十五</h1><hr/></div>
<div class="section" id="title-1"><h2><strong>曆一</strong></h2></div>
<p class="em2" id="p0"><a class="gg-link" href="#p0" onclick="return changeColor(this);"></a>曆法尚矣。自堯命羲、和，曆象日月星辰，以閏月定四時成歲，其事略見于書。而夏、商、周以三統改正朔，為曆固已不同，而其法不傳。至漢造曆，始以八十一分為統母，其數起於黃鍾之龠，蓋其法一本於律矣。其後劉歆又以春秋、易象推合其數，蓋傅會之說也。至唐一行始專用大衍之策，則曆術又本於易矣。蓋曆起於數，數者，自然之用也。其用無窮而無所不通，以之於律、於易，皆可以合也。然其要在於候天地之氣，以知四時寒暑，而仰察天日月星之行運，以相參合而已。然四時寒暑無形而運於下，天日月星有象而見于上，二者常動而不息。一有一無，出入升降，或遲或疾，不相為謀。其久而不能無差忒者，勢使之然也。故為曆者，其始未嘗不精密，而其後多疏而不合，亦理之然也。不合，則屢變其法以求之。自堯、舜、三代以來，曆未嘗同也。</p>
<p class="em2" id="p1"><a class="gg-link" href="#p1" onclick="return changeColor(this);"></a>唐終始二百九十餘年，而曆八改。初曰戊寅元曆，曰麟德甲子元曆，曰開元大衍曆，曰寶應五紀曆，曰建中正元曆，曰元和觀象曆，曰長慶宣明曆，曰景福崇玄曆而止矣。</p>
<p class="em2" id="p2"><a class="gg-link" href="#p2" onclick="return changeColor(this);"></a>高祖受禪，將治新曆，東都道士傅仁均善推步之學，太史令庾儉、丞傅弈薦之。詔仁均與儉等參議，合受命歲名為戊寅元曆。乃列其大要，所可考驗者有七，曰：「唐以戊寅歲甲子日登極，曆元戊寅，日起甲子，如漢太初，一也。冬至五十餘年輒差一度，日短星昴，合于堯典，二也。周幽王六年十月辛卯朔，入蝕限，合于詩，三也。魯僖公五年壬子冬至，合春秋命曆序，四也。月有三大、三小，則日蝕常在朔，月蝕常在望，五也。命辰起子半，命度起虛六，符陰陽之始，六也。立遲疾定朔，則月行晦不東見，朔不西朓，七也。」高祖詔司曆起二年用之，擢仁均員外散騎侍郎。</p>
<p class="em2" id="p3"><a class="gg-link" href="#p3" onclick="return changeColor(this);"></a>三年正月望及二月、八月朔，當蝕，比不効。六年，詔吏部郎中祖孝孫考其得失。孝孫使算曆博士王孝通以甲辰曆法詰之曰：
</p>
<p class="margin2" id="p4"><a class="gg-link" href="#p4" onclick="return changeColor(this);"></a>「日短星昴，以正仲冬。」七宿畢見，舉中宿言耳。舉中宿，則餘星可知。仁均專守昴中，執文害意，不亦謬乎？又月令仲冬「昏東壁中」，明昴中非為常準。若堯時星昴昏中，差至東壁，然則堯前七千餘載，冬至昏翼中，日應在東井。井極北，去人最近，故暑；斗極南，去人最遠，故寒。寒暑易位，必不然矣。又平朔、定朔，舊有二家。三大、三小，為定朔望；一大、一小，為平朔望。日月行有遲速，相及謂之合會。晦、朔無定，由時消息。若定大小皆在朔者，合會雖定，而蔀、元、紀首三端並失。若上合履端之始，下得歸餘於終，合會有時，則甲辰元曆為通術矣。</p>
<p class="em2" id="p5"><a class="gg-link" href="#p5" onclick="return changeColor(this);"></a>仁均對曰：
</p>
<p class="margin2" id="p6"><a class="gg-link" href="#p6" onclick="return changeColor(this);"></a>宋祖沖之立歲差，隋張冑玄等因而脩之。雖差數不同，各明其意。孝通未曉，乃執南斗為冬至常星。夫日躔宿度，如郵傳之過，宿度既差，黃道隨而變矣。書云：「季秋月朔，辰弗集于房。」孔氏云：「集，合也。不合則日蝕可知。」又云：「先時者殺無赦，不及時者殺無赦。」既有先後之差，是知定朔矣。詩云：「十月之交，朔月辛卯。」又春秋傳曰：「不書朔，官失之也。」自後曆差，莫能詳正。故秦、漢以來，多非朔蝕。宋御史中丞何承天微欲見意，不能詳究，乃為散騎侍郎皮延宗等所抑。孝通之語，乃延宗舊說。治曆之本，必推上元，日月如合璧，五星如連珠，夜半甲子朔旦冬至。自此七曜散行，不復餘分普盡，總會如初。唯朔分、氣分，有可盡之理，因其可盡，即有三端。此乃紀其日數之元爾。或以為即夜半甲子朔冬至者，非也。冬至自有常數，朔名由於月起，月行遲疾匪常，三端安得即合。故必須日月相合與至同日者，乃為合朔冬至耳。</p><p class="em2" id="p7"><a class="gg-link" href="#p7" onclick="return changeColor(this);"></a>孝孫以為然，但略去尤疎闊者。</p>
<p class="em2" id="p8"><a class="gg-link" href="#p8" onclick="return changeColor(this);"></a>九年，復詔大理卿崔善為與孝通等較定，善為所改凡數十條。初，仁均以武德元年為曆始，而氣、朔、遲疾、交會及五星皆有加減差。至是復用上元積算。其周天度，即古赤道也。</p>
<p class="em2" id="p9"><a class="gg-link" href="#p9" onclick="return changeColor(this);"></a>貞觀初，直太史李淳風又上疏論十有八事，復詔善為課二家得失，其七條改從淳風。十四年，太宗將親祀南郊，以十一月癸亥朔，甲子冬至。而淳風新術，以甲子合朔冬至，乃上言：「古曆分日，起於子半。十一月當甲子合朔冬至，故太史令傅仁均以減餘稍多，子初為朔，遂差三刻。」司曆南宮子明、太史令薛頤等言：「子初及半，日月未離。淳風之法，較春秋已來晷度薄蝕，事皆符合。」國子祭酒孔穎達等及尚書八座參議，請從淳風。又以平朔推之，則二曆皆以朔日冬至，於事彌合。且平朔行之自古，故春秋傳或失之前，謂晦日也。雖癸亥日月相及，明日甲子，為朔可也。從之。十八年，淳風又上言：「仁均曆有三大、三小，云日月之蝕，必在朔望。十九年九月後，四朔頻大。」詔集諸解曆者詳之，不能定。庚子，詔用仁均平朔，訖麟德元年。</p>
<p class="em2" id="p10"><a class="gg-link" href="#p10" onclick="return changeColor(this);"></a>仁均曆法祖述冑玄，稍以劉孝孫舊議參之，其大最疎於淳風。然更相出入，其有所中，淳風亦不能逾之。今所記者，善為所較也。</p>
<p class="em2" id="p11"><a class="gg-link" href="#p11" onclick="return changeColor(this);"></a>戊寅曆上元戊寅歲至武德九年丙戌，積十六萬四千三百四十八算外。</p>
<p class="em2" id="p12"><a class="gg-link" href="#p12" onclick="return changeColor(this);"></a>章歲六百七十六。<span class="jiazhu">亦名行分法。</span></p>
<p class="em2" id="p13"><a class="gg-link" href="#p13" onclick="return changeColor(this);"></a>章閏二百四十九。</p>
<p class="em2" id="p14"><a class="gg-link" href="#p14" onclick="return changeColor(this);"></a>章月八千三百六十一。</p>
<p class="em2" id="p15"><a class="gg-link" href="#p15" onclick="return changeColor(this);"></a>月法三十八萬四千七十五。</p>
<p class="em2" id="p16"><a class="gg-link" href="#p16" onclick="return changeColor(this);"></a>日法萬三千六。</p>
<p class="em2" id="p17"><a class="gg-link" href="#p17" onclick="return changeColor(this);"></a>時法六千五百三。</p>
<p class="em2" id="p18"><a class="gg-link" href="#p18" onclick="return changeColor(this);"></a>度法、氣法九千四百六十四。</p>
<p class="em2" id="p19"><a class="gg-link" href="#p19" onclick="return changeColor(this);"></a>氣時法千一百八十三。</p>
<p class="em2" id="p20"><a class="gg-link" href="#p20" onclick="return changeColor(this);"></a>歲分三百四十五萬六千六百七十五。</p>
<p class="em2" id="p21"><a class="gg-link" href="#p21" onclick="return changeColor(this);"></a>歲餘二千三百一十五。</p>
<p class="em2" id="p22"><a class="gg-link" href="#p22" onclick="return changeColor(this);"></a>周分三百四十五萬六千八百四十五半。</p>
<p class="em2" id="p23"><a class="gg-link" href="#p23" onclick="return changeColor(this);"></a>斗分二千四百八十五半。</p>
<p class="em2" id="p24"><a class="gg-link" href="#p24" onclick="return changeColor(this);"></a>沒分七萬六千八百一十五。</p>
<p class="em2" id="p25"><a class="gg-link" href="#p25" onclick="return changeColor(this);"></a>沒法千一百三。</p>
<p class="em2" id="p26"><a class="gg-link" href="#p26" onclick="return changeColor(this);"></a>曆日二十七，曆餘萬六千六十四。</p>
<p class="em2" id="p27"><a class="gg-link" href="#p27" onclick="return changeColor(this);"></a>曆周七十九萬八千二百。</p>
<p class="em2" id="p28"><a class="gg-link" href="#p28" onclick="return changeColor(this);"></a>曆法二萬八千九百六十八。</p>
<p class="em2" id="p29"><a class="gg-link" href="#p29" onclick="return changeColor(this);"></a>餘數四萬九千六百三十五。</p>
<p class="em2" id="p30"><a class="gg-link" href="#p30" onclick="return changeColor(this);"></a>章月乘年，如章歲得一，為積月。以月法乘積月，如日法得一，為朔積日；餘為小餘。日滿六十，去之；餘為大餘。命甲子算外，得天正平朔。加大餘二十九、小餘六千九百一，得次朔。加平朔大餘七、小餘四千九百七十六、小分四之三，為上弦。又加，得望。又加，得下弦。餘數乘年，如氣法得一，為氣積日。命日如前，得冬至。加大餘十五、小餘二千六十八、小分八之一，得次氣日。加四季之節大餘十二、小餘千六百五十四、小分四，<span class="jiaozhusup">按自四季之節至土王，等於歲分的三十分之一，即氣策的五分之四。依此推算，「小分四」應作「半」或「小分八之四」或「小分四之二」。</span>得土王。凡節氣小餘，三之，以氣時法而一，命子半算外，各其加時。置冬至小餘，八之，減沒分，餘滿沒法為日。加冬至去朔日算，依月大小去之，日不滿月算，得沒日。餘分盡為滅。加日六十九、餘七百八，得次沒。
</p>
<table border="1" width="100%"><tbody><tr><td width="19%">
<p id="p31"><a class="gg-link" href="#p31" onclick="return changeColor(this);"></a>二十四氣</p>
</td>
<td width="39%">
<p id="p32"><a class="gg-link" href="#p32" onclick="return changeColor(this);"></a>損益率</p>
</td>
<td width="39%">
<p id="p33"><a class="gg-link" href="#p33" onclick="return changeColor(this);"></a>盈縮數</p>
</td>
</tr><tr><td>
<p id="p34"><a class="gg-link" href="#p34" onclick="return changeColor(this);"></a>冬至</p>
</td>
<td>
<p id="p35"><a class="gg-link" href="#p35" onclick="return changeColor(this);"></a>益八百九十六</p>
</td>
<td>
<p id="p36"><a class="gg-link" href="#p36" onclick="return changeColor(this);"></a>盈空</p>
</td>
</tr><tr><td>
<p id="p37"><a class="gg-link" href="#p37" onclick="return changeColor(this);"></a>小寒</p>
</td>
<td>
<p id="p38"><a class="gg-link" href="#p38" onclick="return changeColor(this);"></a>益三百九十八</p>
</td>
<td>
<p id="p39"><a class="gg-link" href="#p39" onclick="return changeColor(this);"></a>盈八百九十六</p>
</td>
</tr><tr><td>
<p id="p40"><a class="gg-link" href="#p40" onclick="return changeColor(this);"></a>大寒</p>
</td>
<td>
<p id="p41"><a class="gg-link" href="#p41" onclick="return changeColor(this);"></a>益四百</p>
</td>
<td>
<p id="p42"><a class="gg-link" href="#p42" onclick="return changeColor(this);"></a>盈千二百九十四</p>
</td>
</tr><tr><td>
<p id="p43"><a class="gg-link" href="#p43" onclick="return changeColor(this);"></a>立春</p>
</td>
<td>
<p id="p44"><a class="gg-link" href="#p44" onclick="return changeColor(this);"></a>益二百二十八</p>
</td>
<td>
<p id="p45"><a class="gg-link" href="#p45" onclick="return changeColor(this);"></a>盈千六百九十四</p>
</td>
</tr><tr><td>
<p id="p46"><a class="gg-link" href="#p46" onclick="return changeColor(this);"></a>啟蟄</p>
</td>
<td>
<p id="p47"><a class="gg-link" href="#p47" onclick="return changeColor(this);"></a>益三百四十一</p>
</td>
<td>
<p id="p48"><a class="gg-link" href="#p48" onclick="return changeColor(this);"></a>盈千九百二十二</p>
</td>
</tr><tr><td>
<p id="p49"><a class="gg-link" href="#p49" onclick="return changeColor(this);"></a>雨水</p>
</td>
<td>
<p id="p50"><a class="gg-link" href="#p50" onclick="return changeColor(this);"></a>益四百五十</p>
</td>
<td>
<p id="p51"><a class="gg-link" href="#p51" onclick="return changeColor(this);"></a>盈二千二百六十三</p>
</td>
</tr><tr><td>
<p id="p52"><a class="gg-link" href="#p52" onclick="return changeColor(this);"></a>春分</p>
</td>
<td>
<p id="p53"><a class="gg-link" href="#p53" onclick="return changeColor(this);"></a>損五百</p>
</td>
<td>
<p id="p54"><a class="gg-link" href="#p54" onclick="return changeColor(this);"></a>盈二千七百一十三</p>
</td>
</tr><tr><td>
<p id="p55"><a class="gg-link" href="#p55" onclick="return changeColor(this);"></a>清明</p>
</td>
<td>
<p id="p56"><a class="gg-link" href="#p56" onclick="return changeColor(this);"></a>捐四百五十五</p>
</td>
<td>
<p id="p57"><a class="gg-link" href="#p57" onclick="return changeColor(this);"></a>盈二千二百一十三</p>
</td>
</tr><tr><td>
<p id="p58"><a class="gg-link" href="#p58" onclick="return changeColor(this);"></a>穀雨</p>
</td>
<td>
<p id="p59"><a class="gg-link" href="#p59" onclick="return changeColor(this);"></a>損三百五十五</p>
</td>
<td>
<p id="p60"><a class="gg-link" href="#p60" onclick="return changeColor(this);"></a>盈千七百五十八</p>
</td>
</tr><tr><td>
<p id="p61"><a class="gg-link" href="#p61" onclick="return changeColor(this);"></a>立夏</p>
</td>
<td>
<p id="p62"><a class="gg-link" href="#p62" onclick="return changeColor(this);"></a>損五百五十五</p>
</td>
<td>
<p id="p63"><a class="gg-link" href="#p63" onclick="return changeColor(this);"></a>盈千四百三</p>
</td>
</tr><tr><td>
<p id="p64"><a class="gg-link" href="#p64" onclick="return changeColor(this);"></a>小滿</p>
</td>
<td>
<p id="p65"><a class="gg-link" href="#p65" onclick="return changeColor(this);"></a>損八百四十八</p>
</td>
<td>
<p id="p66"><a class="gg-link" href="#p66" onclick="return changeColor(this);"></a>盈八百四十八</p>
</td>
</tr><tr><td>
<p id="p67"><a class="gg-link" href="#p67" onclick="return changeColor(this);"></a>芒種</p>
</td>
<td>
<p id="p68"><a class="gg-link" href="#p68" onclick="return changeColor(this);"></a>益七百三十九</p>
</td>
<td>
<p id="p69"><a class="gg-link" href="#p69" onclick="return changeColor(this);"></a>縮初</p>
</td>
</tr><tr><td width="19%">
<p id="p70"><a class="gg-link" href="#p70" onclick="return changeColor(this);"></a>夏至</p>
</td>
<td width="39%">
<p id="p71"><a class="gg-link" href="#p71" onclick="return changeColor(this);"></a>益六百二十六</p>
</td>
<td width="39%">
<p id="p72"><a class="gg-link" href="#p72" onclick="return changeColor(this);"></a>縮七百三十九</p>
</td>
</tr><tr><td>
<p id="p73"><a class="gg-link" href="#p73" onclick="return changeColor(this);"></a>小暑</p>
</td>
<td>
<p id="p74"><a class="gg-link" href="#p74" onclick="return changeColor(this);"></a>益四百五十六</p>
</td>
<td>
<p id="p75"><a class="gg-link" href="#p75" onclick="return changeColor(this);"></a>縮千三百六十五</p>
</td>
</tr><tr><td>
<p id="p76"><a class="gg-link" href="#p76" onclick="return changeColor(this);"></a>大暑</p>
</td>
<td>
<p id="p77"><a class="gg-link" href="#p77" onclick="return changeColor(this);"></a>益二百八十八</p>
</td>
<td>
<p id="p78"><a class="gg-link" href="#p78" onclick="return changeColor(this);"></a>縮千八百二十一</p>
</td>
</tr><tr><td>
<p id="p79"><a class="gg-link" href="#p79" onclick="return changeColor(this);"></a>立秋</p>
</td>
<td>
<p id="p80"><a class="gg-link" href="#p80" onclick="return changeColor(this);"></a>益四十</p>
</td>
<td>
<p id="p81"><a class="gg-link" href="#p81" onclick="return changeColor(this);"></a>縮二千一百九</p>
</td>
</tr><tr><td>
<p id="p82"><a class="gg-link" href="#p82" onclick="return changeColor(this);"></a>處暑</p>
</td>
<td>
<p id="p83"><a class="gg-link" href="#p83" onclick="return changeColor(this);"></a>益三百四十二</p>
</td>
<td>
<p id="p84"><a class="gg-link" href="#p84" onclick="return changeColor(this);"></a>縮二千一百四十九</p>
</td>
</tr><tr><td>
<p id="p85"><a class="gg-link" href="#p85" onclick="return changeColor(this);"></a>白露</p>
</td>
<td>
<p id="p86"><a class="gg-link" href="#p86" onclick="return changeColor(this);"></a>益四百五十五</p>
</td>
<td>
<p id="p87"><a class="gg-link" href="#p87" onclick="return changeColor(this);"></a>縮二千四百九十一</p>
</td>
</tr><tr><td>
<p id="p88"><a class="gg-link" href="#p88" onclick="return changeColor(this);"></a>秋分</p>
</td>
<td>
<p id="p89"><a class="gg-link" href="#p89" onclick="return changeColor(this);"></a>損六百八十二</p>
</td>
<td>
<p id="p90"><a class="gg-link" href="#p90" onclick="return changeColor(this);"></a>縮二千九百四十六</p>
</td>
</tr><tr><td>
<p id="p91"><a class="gg-link" href="#p91" onclick="return changeColor(this);"></a>寒露</p>
</td>
<td>
<p id="p92"><a class="gg-link" href="#p92" onclick="return changeColor(this);"></a>損六百二十五</p>
</td>
<td>
<p id="p93"><a class="gg-link" href="#p93" onclick="return changeColor(this);"></a>縮二千二百六十四</p>
</td>
</tr><tr><td>
<p id="p94"><a class="gg-link" href="#p94" onclick="return changeColor(this);"></a>霜降</p>
</td>
<td>
<p id="p95"><a class="gg-link" href="#p95" onclick="return changeColor(this);"></a>損五百七十</p>
</td>
<td>
<p id="p96"><a class="gg-link" href="#p96" onclick="return changeColor(this);"></a>縮千六百三十九</p>
</td>
</tr><tr><td>
<p id="p97"><a class="gg-link" href="#p97" onclick="return changeColor(this);"></a>立冬</p>
</td>
<td>
<p id="p98"><a class="gg-link" href="#p98" onclick="return changeColor(this);"></a>損五百一十三</p>
</td>
<td>
<p id="p99"><a class="gg-link" href="#p99" onclick="return changeColor(this);"></a>縮千六十九</p>
</td>
</tr><tr><td>
<p id="p100"><a class="gg-link" href="#p100" onclick="return changeColor(this);"></a>小雪</p>
</td>
<td>
<p id="p101"><a class="gg-link" href="#p101" onclick="return changeColor(this);"></a>損四百五十六</p>
</td>
<td>
<p id="p102"><a class="gg-link" href="#p102" onclick="return changeColor(this);"></a>縮五百五十六</p>
</td>
</tr><tr><td>
<p id="p103"><a class="gg-link" href="#p103" onclick="return changeColor(this);"></a>大雪</p>
</td>
<td>
<p id="p104"><a class="gg-link" href="#p104" onclick="return changeColor(this);"></a>損百</p>
</td>
<td>
<p id="p105"><a class="gg-link" href="#p105" onclick="return changeColor(this);"></a>縮百</p>
</td>
</tr></tbody></table><p class="em2" id="p106"><a class="gg-link" href="#p106" onclick="return changeColor(this);"></a>以平朔、弦、望入氣日算乘損益率，如十五得一，以損益盈縮數，為定盈縮分。凡不盡，半法已上亦從一。以曆法乘朔積日，滿曆周去之；餘如曆法得一，為日。命日算外，得天正平朔夜半入曆日及餘。次日加一，累而裁之。若以萬四千四百八十四乘平朔小餘，如六千五百三而一，不盡，為小分，以加夜半入曆日。加之滿曆日及餘，去之，得平朔加時所入。加曆日七、餘萬一千八十四、小分三千九百九十五，命如前，得上弦。又加，得望、下弦及後朔。
</p>
<table border="1" width="100%"><tbody><tr><td width="9%">
<p id="p107"><a class="gg-link" href="#p107" onclick="return changeColor(this);"></a>曆日</p>
</td>
<td width="29%">
<p id="p108"><a class="gg-link" href="#p108" onclick="return changeColor(this);"></a>行分</p>
</td>
<td width="29%">
<p id="p109"><a class="gg-link" href="#p109" onclick="return changeColor(this);"></a>損益率</p>
</td>
<td width="29%">
<p id="p110"><a class="gg-link" href="#p110" onclick="return changeColor(this);"></a>盈縮積分</p>
</td>
</tr><tr><td>
<p id="p111"><a class="gg-link" href="#p111" onclick="return changeColor(this);"></a>一日</p>
</td>
<td>
<p id="p112"><a class="gg-link" href="#p112" onclick="return changeColor(this);"></a>九千九百九</p>
</td>
<td>
<p id="p113"><a class="gg-link" href="#p113" onclick="return changeColor(this);"></a>益三百九十二</p>
</td>
<td>
<p id="p114"><a class="gg-link" href="#p114" onclick="return changeColor(this);"></a>盈初</p>
</td>
</tr><tr><td>
<p id="p115"><a class="gg-link" href="#p115" onclick="return changeColor(this);"></a>二日</p>
</td>
<td>
<p id="p116"><a class="gg-link" href="#p116" onclick="return changeColor(this);"></a>九千八百一十</p>
</td>
<td>
<p id="p117"><a class="gg-link" href="#p117" onclick="return changeColor(this);"></a>益三百四十七</p>
</td>
<td>
<p id="p118"><a class="gg-link" href="#p118" onclick="return changeColor(this);"></a>盈<span class="jiazhu">二千一百四十四萬一千二百二十六</span><span class="jiaozhusup">按戊寅曆盈縮積分為每日盈縮分之累計，而二日盈積實即一日盈分。據李善蘭麟德術解卷三附錄所提示之公式，戊寅曆盈縮分即當日行分差與日法之乘積，其中行分差為日行分與平行分之差，而平行分為章月與章歲之和。依此推算，「二千一百四十四萬」應作「一千一百三十四萬」。</span></p>
</td>
</tr><tr><td>
<p id="p119"><a class="gg-link" href="#p119" onclick="return changeColor(this);"></a>三日</p>
</td>
<td>
<p id="p120"><a class="gg-link" href="#p120" onclick="return changeColor(this);"></a>九千六百九十五</p>
</td>
<td>
<p id="p121"><a class="gg-link" href="#p121" onclick="return changeColor(this);"></a>益二百九十五</p>
</td>
<td>
<p id="p122"><a class="gg-link" href="#p122" onclick="return changeColor(this);"></a>盈<span class="jiazhu">二千一百三十九萬四千八百五十八</span></p>
</td>
</tr><tr><td>
<p id="p123"><a class="gg-link" href="#p123" onclick="return changeColor(this);"></a>四日</p>
</td>
<td>
<p id="p124"><a class="gg-link" href="#p124" onclick="return changeColor(this);"></a>九千五百六十三</p>
</td>
<td>
<p id="p125"><a class="gg-link" href="#p125" onclick="return changeColor(this);"></a>益二百三十六</p>
</td>
<td>
<p id="p126"><a class="gg-link" href="#p126" onclick="return changeColor(this);"></a>盈<span class="jiazhu">二千九百九十五萬二千八百四</span></p>
</td>
</tr><tr><td>
<p id="p127"><a class="gg-link" href="#p127" onclick="return changeColor(this);"></a>五日</p>
</td>
<td>
<p id="p128"><a class="gg-link" href="#p128" onclick="return changeColor(this);"></a>九千四百一十四</p>
</td>
<td>
<p id="p129"><a class="gg-link" href="#p129" onclick="return changeColor(this);"></a>益百六十九</p>
</td>
<td>
<p id="p130"><a class="gg-link" href="#p130" onclick="return changeColor(this);"></a>盈<span class="jiazhu">三千六百七十九萬三千九百五十</span></p>
</td>
</tr><tr><td width="9%">
<p id="p131"><a class="gg-link" href="#p131" onclick="return changeColor(this);"></a>六日</p>
</td>
<td width="29%">
<p id="p132"><a class="gg-link" href="#p132" onclick="return changeColor(this);"></a>九千二百六十六</p>
</td>
<td width="29%">
<p id="p133"><a class="gg-link" href="#p133" onclick="return changeColor(this);"></a>益百三</p>
</td>
<td width="29%">
<p id="p134"><a class="gg-link" href="#p134" onclick="return changeColor(this);"></a>盈<span class="jiazhu">四千一百六十九萬七千二百七</span></p>
</td>
</tr><tr><td>
<p id="p135"><a class="gg-link" href="#p135" onclick="return changeColor(this);"></a>七日</p>
</td>
<td>
<p id="p136"><a class="gg-link" href="#p136" onclick="return changeColor(this);"></a>九千一百一十八</p>
</td>
<td>
<p id="p137"><a class="gg-link" href="#p137" onclick="return changeColor(this);"></a>益三十六</p>
</td>
<td>
<p id="p138"><a class="gg-link" href="#p138" onclick="return changeColor(this);"></a>盈<span class="jiazhu">四千四百六十七萬三千五百七十五</span><span class="jiaozhusup">據麟德術解公式核算，「三千五百七十五」應作「五千六百一十」。</span></p>
</td>
</tr><tr><td>
<p id="p139"><a class="gg-link" href="#p139" onclick="return changeColor(this);"></a>八日</p>
</td>
<td>
<p id="p140"><a class="gg-link" href="#p140" onclick="return changeColor(this);"></a>八千九百五十三</p>
</td>
<td>
<p id="p141"><a class="gg-link" href="#p141" onclick="return changeColor(this);"></a>損三十八</p>
</td>
<td>
<p id="p142"><a class="gg-link" href="#p142" onclick="return changeColor(this);"></a>盈<span class="jiazhu">四千五百七十二萬九千五十五</span></p>
</td>
</tr><tr><td>
<p id="p143"><a class="gg-link" href="#p143" onclick="return changeColor(this);"></a>九日</p>
</td>
<td>
<p id="p144"><a class="gg-link" href="#p144" onclick="return changeColor(this);"></a>八千七百八十八</p>
</td>
<td>
<p id="p145"><a class="gg-link" href="#p145" onclick="return changeColor(this);"></a>損百一十二</p>
</td>
<td>
<p id="p146"><a class="gg-link" href="#p146" onclick="return changeColor(this);"></a>盈<span class="jiazhu">四千四百六十三萬六千五百五十七</span></p>
</td>
</tr><tr><td>
<p id="p147"><a class="gg-link" href="#p147" onclick="return changeColor(this);"></a>十日</p>
</td>
<td>
<p id="p148"><a class="gg-link" href="#p148" onclick="return changeColor(this);"></a>八千六百四十</p>
</td>
<td>
<p id="p149"><a class="gg-link" href="#p149" onclick="return changeColor(this);"></a>損百七十八</p>
</td>
<td>
<p id="p150"><a class="gg-link" href="#p150" onclick="return changeColor(this);"></a>盈<span class="jiazhu">四千一百三十九萬八千六十八</span></p>
</td>
</tr><tr><td>
<p id="p151"><a class="gg-link" href="#p151" onclick="return changeColor(this);"></a>十一日</p>
</td>
<td>
<p id="p152"><a class="gg-link" href="#p152" onclick="return changeColor(this);"></a>八千五百八</p>
</td>
<td>
<p id="p153"><a class="gg-link" href="#p153" onclick="return changeColor(this);"></a>損二百三十八</p>
</td>
<td>
<p id="p154"><a class="gg-link" href="#p154" onclick="return changeColor(this);"></a>盈<span class="jiazhu">三千六百三十二萬四千六百九十二</span><span class="jiaozhusup">據核算，「三十二萬」當作「二十三萬」。</span></p>
</td>
</tr><tr><td>
<p id="p155"><a class="gg-link" href="#p155" onclick="return changeColor(this);"></a>十二日</p>
</td>
<td>
<p id="p156"><a class="gg-link" href="#p156" onclick="return changeColor(this);"></a>八千三百九十二</p>
</td>
<td>
<p id="p157"><a class="gg-link" href="#p157" onclick="return changeColor(this);"></a>損二百九十</p>
</td>
<td>
<p id="p158"><a class="gg-link" href="#p158" onclick="return changeColor(this);"></a>盈<span class="jiazhu">二千九百三十五萬四千五百二十八</span></p>
</td>
</tr><tr><td>
<p id="p159"><a class="gg-link" href="#p159" onclick="return changeColor(this);"></a>十三日</p>
</td>
<td>
<p id="p160"><a class="gg-link" href="#p160" onclick="return changeColor(this);"></a>八千二百七十七</p>
</td>
<td>
<p id="p161"><a class="gg-link" href="#p161" onclick="return changeColor(this);"></a>損三百四十一</p>
</td>
<td>
<p id="p162"><a class="gg-link" href="#p162" onclick="return changeColor(this);"></a>盈<span class="jiazhu">二千九十六萬五千六百六十</span></p>
</td>
</tr><tr><td>
<p id="p163"><a class="gg-link" href="#p163" onclick="return changeColor(this);"></a>十四日</p>
</td>
<td>
<p id="p164"><a class="gg-link" href="#p164" onclick="return changeColor(this);"></a>八千一百七十八</p>
</td>
<td>
<p id="p165"><a class="gg-link" href="#p165" onclick="return changeColor(this);"></a>損三百八十六</p>
</td>
<td>
<p id="p166"><a class="gg-link" href="#p166" onclick="return changeColor(this);"></a>盈<span class="jiazhu">千一百八萬一千一百六</span></p>
</td>
</tr><tr><td>
<p id="p167"><a class="gg-link" href="#p167" onclick="return changeColor(this);"></a>十五日</p>
</td>
<td>
<p id="p168"><a class="gg-link" href="#p168" onclick="return changeColor(this);"></a>八千二百一十一</p>
</td>
<td>
<p id="p169"><a class="gg-link" href="#p169" onclick="return changeColor(this);"></a>益三百七十一</p>
</td>
<td>
<p id="p170"><a class="gg-link" href="#p170" onclick="return changeColor(this);"></a>縮<span class="jiazhu">九萬一千四十三</span></p>
</td>
</tr><tr><td>
<p id="p171"><a class="gg-link" href="#p171" onclick="return changeColor(this);"></a>十六日</p>
</td>
<td>
<p id="p172"><a class="gg-link" href="#p172" onclick="return changeColor(this);"></a>八千三百一十</p>
</td>
<td>
<p id="p173"><a class="gg-link" href="#p173" onclick="return changeColor(this);"></a>益三百二十六</p>
</td>
<td>
<p id="p174"><a class="gg-link" href="#p174" onclick="return changeColor(this);"></a>縮<span class="jiazhu">千八十三萬四千四</span></p>
</td>
</tr><tr><td>
<p id="p175"><a class="gg-link" href="#p175" onclick="return changeColor(this);"></a>十七日</p>
</td>
<td>
<p id="p176"><a class="gg-link" href="#p176" onclick="return changeColor(this);"></a>八千四百二十五</p>
</td>
<td>
<p id="p177"><a class="gg-link" href="#p177" onclick="return changeColor(this);"></a>益二百十一五<span class="jiaozhusup">衲、十行、汲、殿本同，局本作「益二百一十」。按戊寅曆損益率等於盈縮分除以曆分所得之商。依此推算，當作「二百七十五」。</span></p>
</td>
<td>
<p id="p178"><a class="gg-link" href="#p178" onclick="return changeColor(this);"></a>縮<span class="jiazhu">二千二十八萬九千三百七十二</span></p>
</td>
</tr><tr><td>
<p id="p179"><a class="gg-link" href="#p179" onclick="return changeColor(this);"></a>十八日</p>
</td>
<td>
<p id="p180"><a class="gg-link" href="#p180" onclick="return changeColor(this);"></a>八千五百五十五<span class="jiaozhusup">按十八、十九兩日縮分積之差，即十八日之縮分。依此推算，當作「八千五百五十七」。</span></p>
</td>
<td>
<p id="p181"><a class="gg-link" href="#p181" onclick="return changeColor(this);"></a>益二百一十六</p>
</td>
<td>
<p id="p182"><a class="gg-link" href="#p182" onclick="return changeColor(this);"></a>縮<span class="jiazhu">二千八百二十三萬九千五十</span><span class="jiaozhusup">據推算，「二十三萬」當作「二十四萬」。</span></p>
</td>
</tr><tr><td width="9%">
<p id="p183"><a class="gg-link" href="#p183" onclick="return changeColor(this);"></a>十九日</p>
</td>
<td width="29%">
<p id="p184"><a class="gg-link" href="#p184" onclick="return changeColor(this);"></a>八千六百八十九</p>
</td>
<td width="29%">
<p id="p185"><a class="gg-link" href="#p185" onclick="return changeColor(this);"></a>益百五十六</p>
</td>
<td width="29%">
<p id="p186"><a class="gg-link" href="#p186" onclick="return changeColor(this);"></a>縮<span class="jiazhu">三千四百四十九萬一千九百三十六</span></p>
</td>
</tr><tr><td>
<p id="p187"><a class="gg-link" href="#p187" onclick="return changeColor(this);"></a>二十日</p>
</td>
<td>
<p id="p188"><a class="gg-link" href="#p188" onclick="return changeColor(this);"></a>八千八百三十七</p>
</td>
<td>
<p id="p189"><a class="gg-link" href="#p189" onclick="return changeColor(this);"></a>益九十</p>
</td>
<td>
<p id="p190"><a class="gg-link" href="#p190" onclick="return changeColor(this);"></a>縮<span class="jiazhu">三千九百萬八千三十</span></p>
</td>
</tr><tr><td>
<p id="p191"><a class="gg-link" href="#p191" onclick="return changeColor(this);"></a>二十一日</p>
</td>
<td>
<p id="p192"><a class="gg-link" href="#p192" onclick="return changeColor(this);"></a>八千九百八十六</p>
</td>
<td>
<p id="p193"><a class="gg-link" href="#p193" onclick="return changeColor(this);"></a>益二十三</p>
</td>
<td>
<p id="p194"><a class="gg-link" href="#p194" onclick="return changeColor(this);"></a>縮<span class="jiazhu">四千一百六十一萬九千二百三十五</span></p>
</td>
</tr><tr><td>
<p id="p195"><a class="gg-link" href="#p195" onclick="return changeColor(this);"></a>二十二日</p>
</td>
<td>
<p id="p196"><a class="gg-link" href="#p196" onclick="return changeColor(this);"></a>九千一百五十一</p>
</td>
<td>
<p id="p197"><a class="gg-link" href="#p197" onclick="return changeColor(this);"></a>損五十一</p>
</td>
<td>
<p id="p198"><a class="gg-link" href="#p198" onclick="return changeColor(this);"></a>縮<span class="jiazhu">四千二百二十八萬二千五百四十七</span></p>
</td>
</tr><tr><td>
<p id="p199"><a class="gg-link" href="#p199" onclick="return changeColor(this);"></a>二十三日</p>
</td>
<td>
<p id="p200"><a class="gg-link" href="#p200" onclick="return changeColor(this);"></a>九千二百九十九</p>
</td>
<td>
<p id="p201"><a class="gg-link" href="#p201" onclick="return changeColor(this);"></a>損百一十八</p>
</td>
<td>
<p id="p202"><a class="gg-link" href="#p202" onclick="return changeColor(this);"></a>縮<span class="jiazhu">四千七百九萬九千八百五十七</span><span class="jiaozhusup">據推算，「七百九萬」當作「七十九萬」。</span></p>
</td>
</tr><tr><td>
<p id="p203"><a class="gg-link" href="#p203" onclick="return changeColor(this);"></a>二十四日</p>
</td>
<td>
<p id="p204"><a class="gg-link" href="#p204" onclick="return changeColor(this);"></a>九千四百四十七</p>
</td>
<td>
<p id="p205"><a class="gg-link" href="#p205" onclick="return changeColor(this);"></a>損百八十四</p>
</td>
<td>
<p id="p206"><a class="gg-link" href="#p206" onclick="return changeColor(this);"></a>縮<span class="jiazhu">三千七百三十九萬二千二百七十九</span></p>
</td>
</tr><tr><td>
<p id="p207"><a class="gg-link" href="#p207" onclick="return changeColor(this);"></a>二十五日</p>
</td>
<td>
<p id="p208"><a class="gg-link" href="#p208" onclick="return changeColor(this);"></a>九千五百七十八</p>
</td>
<td>
<p id="p209"><a class="gg-link" href="#p209" onclick="return changeColor(this);"></a>損二百四十三</p>
</td>
<td>
<p id="p210"><a class="gg-link" href="#p210" onclick="return changeColor(this);"></a>縮<span class="jiazhu">三千二百五十萬九千八百一十四</span><span class="jiaozhusup">據推算，「二百五十萬」當作「二百五萬」。</span></p>
</td>
</tr><tr><td>
<p id="p211"><a class="gg-link" href="#p211" onclick="return changeColor(this);"></a>二十六日</p>
</td>
<td>
<p id="p212"><a class="gg-link" href="#p212" onclick="return changeColor(this);"></a>九千七百一十</p>
</td>
<td>
<p id="p213"><a class="gg-link" href="#p213" onclick="return changeColor(this);"></a>損三百二</p>
</td>
<td>
<p id="p214"><a class="gg-link" href="#p214" onclick="return changeColor(this);"></a>縮<span class="jiazhu">二千五百二萬三千五百六十二</span></p>
</td>
</tr><tr><td>
<p id="p215"><a class="gg-link" href="#p215" onclick="return changeColor(this);"></a>二十七日</p>
</td>
<td>
<p id="p216"><a class="gg-link" href="#p216" onclick="return changeColor(this);"></a>九千八百九</p>
</td>
<td>
<p id="p217"><a class="gg-link" href="#p217" onclick="return changeColor(this);"></a>損三百四十七</p>
</td>
<td>
<p id="p218"><a class="gg-link" href="#p218" onclick="return changeColor(this);"></a>縮<span class="jiazhu">千六百二十九萬五百一十八</span><span class="jiaozhusup">據推算，「二十九萬」當作「二十七萬」。</span></p>
</td>
</tr><tr><td>
<p id="p219"><a class="gg-link" href="#p219" onclick="return changeColor(this);"></a>二十八日</p>
</td>
<td>
<p id="p220"><a class="gg-link" href="#p220" onclick="return changeColor(this);"></a>九千八百九十一</p>
</td>
<td>
<p id="p221"><a class="gg-link" href="#p221" onclick="return changeColor(this);"></a>損三百八十三</p>
</td>
<td>
<p id="p222"><a class="gg-link" href="#p222" onclick="return changeColor(this);"></a>縮<span class="jiazhu">六百二十二萬九千八百八十</span></p>
</td>
</tr></tbody></table><p class="em2" id="p223"><a class="gg-link" href="#p223" onclick="return changeColor(this);"></a>曆行分與次日相減，為行差，後多為進，後少為退。減去行分六百七十六，為差法。各置平朔、弦、望加時入曆日餘，乘所入日損益率，以損益其下積分，差法除，為定盈縮積分。置平朔、弦、望小餘，各以入氣積分盈加、縮減之，以入曆積分盈減、縮加之，滿若不足、進退日法，皆為定大小餘，命日甲子算外。以歲分乘年為積分，滿周分去之；餘如度法得一，為度。命以虛六，經斗去分，得冬至日度及分。以冬至去朔日算及分減之，得天正平朔前夜半日度及分。<span class="jiazhu">以小分法十四約度分為行分。凡小分滿法成行分，行分滿法成度。若注曆，又以二十六約行分。月星準此。斗分百七十七，小分七半。</span>累加一度，得次日。以行分法乘朔、望定小餘，以九百二十九除為度分，又以十四約為行分。以加夜半度，為朔、望加時日度。定朔加時，日月同度。望則因加日度百八十二、行分四百二十六、小分十太。以夜半入曆日餘乘行差，滿曆法得一，以進加、退減曆行分，為行定分。以朔定小餘乘之，滿日法得一，為行分。以減加時月度，為朔、望夜半月度。求次日，加月行定分，累之。</p>
<p class="em2" id="p224"><a class="gg-link" href="#p224" onclick="return changeColor(this);"></a>歲星率三百七十七萬五千二十三。</p>
<p class="em2" id="p225"><a class="gg-link" href="#p225" onclick="return changeColor(this);"></a>終日三百九十八，行分五百九十六，小分七。</p>
<p class="em2" id="p226"><a class="gg-link" href="#p226" onclick="return changeColor(this);"></a>平見，入冬至初日，減行分五千四百一十一。自後日損所減百二十分。立春初，日增所加六十分。春分，均加四日。清明畢穀雨，均加五日。立夏畢大暑，均加六日。立秋初日，加四千八十分。乃日損所加六十七分。入寒露，日增所減百一十七分。入小雪，畢大雪，均減八日。</p>
<p class="em2" id="p227"><a class="gg-link" href="#p227" onclick="return changeColor(this);"></a>初見，順，日行百七十一分，日益遲一分，百一十四日行十九度二百九分。而留，二十六日。乃退，日九十七分，八十四日退十二度三十六分。又留，二十五日五百九十六分，小分七。<span class="jiazhu">凡五星留日有分者，以初定見日分加之。若滿行分法，去之，又增一日。</span>乃順，初日行六十分，日益疾一分，百一十四日行十九度四百三十七分。而伏。</p>
<p class="em2" id="p228"><a class="gg-link" href="#p228" onclick="return changeColor(this);"></a>熒惑率七百三十八萬一千二百二十三。</p>
<p class="em2" id="p229"><a class="gg-link" href="#p229" onclick="return changeColor(this);"></a>終日七百七十九，行分六百二十六，小分三。</p>
<p class="em2" id="p230"><a class="gg-link" href="#p230" onclick="return changeColor(this);"></a>平見，入冬至初日，減萬六千三百五十四分。乃日損所減五百四十五分。入大寒，日增所加四百二十六分。入雨水後，均加二十九日。立夏初日，加萬九千三百九十二分。乃日損所加二百一十三分。入立秋，依平。入處暑，日增所減百八十四分。入小雪後，均減二十五日。</p>
<p class="em2" id="p231"><a class="gg-link" href="#p231" onclick="return changeColor(this);"></a>初見，入冬至，初率二百四十一日行百六十三度。自後二日損日度各一，自百二十八日，<span class="jiaozhusup">「自」，各本同，新舊唐書合鈔(下簡稱合鈔)作「盡」。據本卷上下文「盡」、「畢」二字用法，並參考隋書卷十八律曆志所載大業曆，作「盡」是。</span>率百七十七日行九十九度，畢百六十一日。又三日損一，盡百八十二日，率百七十日行九十二度，畢百八十八日。乃三日益一，盡二百二十七日，率百八十三日行百五度。又二日益一，盡二百四十九日，率百九十四日行百一十六度。又每日益一，盡三百一十日，率二百五十五日行百七十七度，畢三百三十七日。乃二日損一，盡大雪，復初見。入小寒後，<span class="jiaozhusup">「小寒」，各本原作「小雪」，舊書卷三二曆志作「小寒」。舊書是，據改。</span>三日去日率一。入雨水，畢立夏，均去日率二十。自後三日減所去一日，畢小暑，依平，為定日率。若入處暑，畢秋分，皆去度率六。各依冬至後日數而損益之，又依所入之氣以減之，為前疾日度率。若初行入大寒，畢大暑，皆差行，日益遲一分；其餘皆平行。若入白露，畢秋分，初遲，<span class="jiaozhusup">舊書卷三二曆志作「初」。本卷下文有「各盡其日度而遲」一語，此處所述仍屬前疾期間，「遲」字疑衍。</span>日行半度，四十日行二十度。<span class="jiazhu">即去日率四十、度率二十，別為半度之。行訖，然後求平行分，續之。以行分法乘度定率，如日定率而一，為平行分。不盡，為小分。求差行者，減日率一，又半之，加平行分，為初日行分。</span>各盡其日度而遲。初日行三百二十六分，日益遲一分半，六十日行二十五度五分。<span class="jiazhu">其前疾去度六者，行三十一度五分。此遲初日加六十七分、小分六十分之三十六。</span></p>
<p class="em2" id="p232"><a class="gg-link" href="#p232" onclick="return changeColor(this);"></a>而留，十三日。<span class="jiazhu">前疾去日者，分日於二留，奇從後留。</span>乃退，日百九十二分，六十日退十七度二十八分。又留，十二日六百二十六分，小分三。</p>
<p class="em2" id="p233"><a class="gg-link" href="#p233" onclick="return changeColor(this);"></a>又順。後遲，初日行二百三十八分，日益疾一分半，六十日行二十五度三十五分。<span class="jiazhu">此遲在立秋至秋分者，加六度，行三十一度三十五分。此遲初日加行分六十七、小分六十分之三十六。</span>而後疾。入冬至，初率二百一十四日行百三十六度。乃每日損一，盡三十七日，率百七十七日行九十九度。又二日損一，盡五十七日，率百六十七日行八十九度，畢七十九日。又三日益一，盡百三十日，率百八十四日行百六度。又二日益一，盡百四十四日，率百九十一日行百一十三度。又每日益一，盡百九十日，率二百三十七日行百五十九度。又每日益二，盡二百日，率二百五十七日行百七十九度。又每日益一，盡二百一十日，率二百六十七日行百八十九度，畢二百五十九日。乃二日損一，畢大雪，復初。後遲加六度者，此後疾去度率六，為定。各依冬至後日數而損益之，為後疾日度率。若入立夏，畢夏至，日行半度，盡六十日，行三十度。若入小暑，畢大暑，盡四十日，行二十度。<span class="jiazhu">皆去日度率，別為半度之。行訖，然後求平行分，續之。</span>各盡其日度而伏。</p>
<p class="em2" id="p234"><a class="gg-link" href="#p234" onclick="return changeColor(this);"></a>鎮星率三百五十七萬八千二百四十六。</p>
<p class="em2" id="p235"><a class="gg-link" href="#p235" onclick="return changeColor(this);"></a>終日三百七十八，行分六十一。</p>
<p class="em2" id="p236"><a class="gg-link" href="#p236" onclick="return changeColor(this);"></a>平見，入冬至初日，減四千八百一十四分。乃日增所減七十九分。入小寒，均減九日。乃每氣損所減一日。入夏至初日，均減二日。自後十日損所減一日。小暑五日外，依平。入大暑，日增所加百八十一分。入處暑，均加九日。入白露初日，加六千二分。乃日損所加百三十三分。入霜降，日增所減七十九分。</p>
<p class="em2" id="p237"><a class="gg-link" href="#p237" onclick="return changeColor(this);"></a>初見，順，日行六十分，八十三日行七度二百四十八分。而留，三十八日。乃退，日四十一分，百日退六度四十四分。又留，三十七日六十一分。乃順，日行六十分，八十三日行七度二百四十八分。而伏。</p>
<p class="em2" id="p238"><a class="gg-link" href="#p238" onclick="return changeColor(this);"></a>太白率五百五十二萬六千二百。</p>
<p class="em2" id="p239"><a class="gg-link" href="#p239" onclick="return changeColor(this);"></a>終日五百八十三，行分六百二十，小分八。</p>
<p class="em2" id="p240"><a class="gg-link" href="#p240" onclick="return changeColor(this);"></a>晨見伏三百二十七日，行分六百二十，小分八。</p>
<p class="em2" id="p241"><a class="gg-link" href="#p241" onclick="return changeColor(this);"></a>夕見伏二百五十六日。</p>
<p class="em2" id="p242"><a class="gg-link" href="#p242" onclick="return changeColor(this);"></a>晨平見，入冬至，依平。入小寒，日增所加六十六分。入立春，畢立夏，均加三日。小滿初日，加千九百六十四分。乃日損所加六十分。<span class="jiaozhusup">錢寶琮新唐書曆志校勘記(下簡稱錢校)云：據術，「六十分」當作「六十六分」。按自小滿初日至夏至初日，計三十日，共損所加一千九百六十四分，平均每日損六十五分半，四捨五入，正得六十六分。</span>入夏至，依平。入小暑，日增所減六十分。<span class="jiaozhusup">「六十分」，舊書卷三二曆志同。錢校云：「二志並誤，據術當作『日增所減六十六分』。」</span>入立秋，畢立冬，均減三日。小雪初日，減千九百六十四分。乃日損所減六十六分。</p>
<p class="em2" id="p243"><a class="gg-link" href="#p243" onclick="return changeColor(this);"></a>初見，乃退，日半度，十日退五度。而留，九日。乃順，遲，差行，日益疾八分，四十日行三十度。入大雪畢小滿者，依此。入芒種，十日減一度。入小暑，畢霜降，均減三度。入立冬，十日損所減一度，畢小雪。皆為定度。<span class="jiazhu">以行分法乘定度，四十除，為平行分。又以四乘三十九，以減平行，為初日行分。</span>平行，日一度，十五日行十五度。入小寒，十日益日度各一。入雨水後，皆二十一日行二十一度。入春分後，十日減一。畢立夏，依平。入小滿後，六日減一。畢立秋，日度皆盡，無平行。入霜降後，四日加一。畢大雪，依平。疾，百七十日行二百四度。<span class="jiazhu">前順遲減度者，計所減之數，以益此度為定。</span>而晨伏。</p>
<p class="em2" id="p244"><a class="gg-link" href="#p244" onclick="return changeColor(this);"></a>夕平見，入冬至，日增所減百分。入啟蟄，畢春分，均減九日。清明初日，減五千九百八十六分。乃日損所減百分。入芒種，依平。入夏至，日增所加百分。入處暑，畢秋分，均加九日。寒露初日，加五千九百八十六分。乃日損所減百分。入大雪，依平。</p>
<p class="em2" id="p245"><a class="gg-link" href="#p245" onclick="return changeColor(this);"></a>初見，順疾，百七十日行二百四度。入冬至畢立夏者，依此。入小滿，六日加一度。入夏至，畢小暑，均加五度。入大暑，三日減一度。入立秋，畢大雪，依平。從白露畢春分，皆差行，日益疾一分半。<span class="jiaozhusup">舊書卷三二曆志作「先疾，日益遲」。按：在夕順期間，金星運行速度由疾而遲。此當從舊書。</span>以一分半乘百六十九而半之，以加平行，為初日行分。入清明，畢於處暑，皆平行。乃平行，日一度，十五日行十五度。入冬至後，十日減日度各一。入啟蟄，畢芒種，皆九日行九度。入夏至後，五日益一。入大暑，依平。入立秋後，六日加一。畢秋分，二十五日行二十五度。入寒露，六日減一。入大雪，依平。順遲，日益遲八分，四十日行三十度。<span class="jiazhu">前加度者，此依數減之。</span>又留，九日。乃退，日半度，十日退五度。而夕伏。</p>
<p class="em2" id="p246"><a class="gg-link" href="#p246" onclick="return changeColor(this);"></a>辰星率百九萬六千六百八十三。</p>
<p class="em2" id="p247"><a class="gg-link" href="#p247" onclick="return changeColor(this);"></a>終日百一十五，行分五百九十四，小分七。</p>
<p class="em2" id="p248"><a class="gg-link" href="#p248" onclick="return changeColor(this);"></a>晨見伏六十三日，行分五百九十四，小分七。</p>
<p class="em2" id="p249"><a class="gg-link" href="#p249" onclick="return changeColor(this);"></a>夕見伏五十二日。</p>
<p class="em2" id="p250"><a class="gg-link" href="#p250" onclick="return changeColor(this);"></a>晨平見，入冬至，均減四日。入小寒，依平。入立春後，均減三日。入雨水，畢立夏，應見不見。<span class="jiazhu">其在啟蟄、立夏氣內，去日十八度外、三十六度內，晨有木、火、土、金一星者，亦見。</span>入小滿，依平。入霜降，畢立冬，均加一日。入小雪，至大雪十二日，依平。若在大雪十三日後，日增所減一日。</p>
<p class="em2" id="p251"><a class="gg-link" href="#p251" onclick="return changeColor(this);"></a>初見，留，六日。順遲，日行百六十九分。入大寒，畢啟蟄，無此遲行。乃平行，日一度，十日行十度。入大寒後，二日去日度各一，畢於二十日，日度俱盡，無此平行。疾，日行一度六百九分，十日行十九度六分。<span class="jiazhu">前無遲行者，此疾日減二百三分，十日行十六度四分。</span>而晨伏。</p>
<p class="em2" id="p252"><a class="gg-link" href="#p252" onclick="return changeColor(this);"></a>夕平見，入冬至後，依平。入穀雨，畢芒種，均減二日。入夏至，依平。入立秋，畢霜降，應見不見。<span class="jiazhu">其在立秋、霜降氣內，夕有星去日如前者，亦見。</span>入立冬，畢大雪，依平。</p>
<p class="em2" id="p253"><a class="gg-link" href="#p253" onclick="return changeColor(this);"></a>初見，順疾，日行一度六百九分，十日行十九度六分。若入小暑，畢處暑，日減二百三分。乃平行，日一度，十日行十度。入大暑後，二日去日及度各一，畢於二十日，日度俱盡，無此平行。遲，日行百六十九分。<span class="jiazhu">若疾減二百三分者，即不須此遲行。</span>又留，六日七分。而夕伏。</p>
<p class="em2" id="p254"><a class="gg-link" href="#p254" onclick="return changeColor(this);"></a>各以星率去歲積分，餘反以減其率，餘如度法得一為日，得冬至後晨平見日及分。以冬至去朔日算及分加之，起天正，依月大小計之，命日算外，得所在日月。金、水各以晨見伏日及分加之，得夕平見。各以其星初日所加減之分，計後日損益之數以損益之。訖，乃以加減平見為定見。其加減分皆滿行分法為日。以定見去朔日及分加其朔前夜半日度，又以星初見去日度，歲星十四，太白十一，熒惑、鎮星、辰星皆十七，晨減、夕加之，得初見宿度。求次日，各加一日所行度及分。熒惑、太白有小分者，各以日率為母。<span class="jiazhu">其行有益疾遲者，副置一日行分，各以其差疾益、遲損，乃加之。</span>留者因前，退則依減，伏不注度。順行出斗，去其分；退行入斗，先加分。訖，皆以二十六約行分，為度分。</p>
<p class="em2" id="p255"><a class="gg-link" href="#p255" onclick="return changeColor(this);"></a>交會法千二百七十四萬一千二百五八分。<span class="jiaozhusup">按以三十六乘月法，以交會法減之，得朔差。據此核算，「五八分」即今「五。八分」。以下七項用數同例。</span></p><p class="em2" id="p256"><a class="gg-link" href="#p256" onclick="return changeColor(this);"></a>交分法六百三十七萬六百二九分。</p>
<p class="em2" id="p257"><a class="gg-link" href="#p257" onclick="return changeColor(this);"></a>朔差百八萬五千四百九十四二分。</p>
<p class="em2" id="p258"><a class="gg-link" href="#p258" onclick="return changeColor(this);"></a>望分六百九十一萬三千三百五十。</p>
<p class="em2" id="p259"><a class="gg-link" href="#p259" onclick="return changeColor(this);"></a>交限五百八十二萬七千八百五十五八分。</p>
<p class="em2" id="p260"><a class="gg-link" href="#p260" onclick="return changeColor(this);"></a>望差五十四萬二千七百四十七一分。</p>
<p class="em2" id="p261"><a class="gg-link" href="#p261" onclick="return changeColor(this);"></a>外限六百七十六萬七百八十二九分。</p>
<p class="em2" id="p262"><a class="gg-link" href="#p262" onclick="return changeColor(this);"></a>中限千二百三十五萬一千二十五八分。</p>
<p class="em2" id="p263"><a class="gg-link" href="#p263" onclick="return changeColor(this);"></a>內限千二百一十九萬一千四百五十八七分。</p>
<p class="em2" id="p264"><a class="gg-link" href="#p264" onclick="return changeColor(this);"></a>以朔差乘積月，滿交會法去之；餘得天正月朔入平交分。求望，以望分加之。求次月，以朔差加之。其朔望，入大雪，畢冬至，依平。入小寒，日加氣差千六百五十分。入啟蟄，畢清明，均加七萬六千一百分。自後日損所加千六百五十分。入芒種，畢夏至，依平。加之滿法，去之。<span class="jiazhu">若朔交入小寒畢雨水，及立夏畢小滿，值盈二時已下，皆半氣差加之。二時已上則否。如望差已下、外限已上有星伏，木、土去見十日外，火去見四十日外，金晨伏去見二十二日外，有一星者，不加氣差。</span>入小暑後，日增所減千二百分。入白露，畢霜降，均減九萬五千八百二十五分。立冬初日，減六萬三千三百分，自後日損所減二千一百一十分。減若不足，加法，乃減之，餘為定交分。<span class="jiazhu">朔入交分，如交限內限已上、交分中限已下有星伏如前者，不減。</span>不滿交分法者，為在外道；滿去之，餘為在內道。如望差已下，為去先交分。交限已上，以減交分，餘為去後交分，皆三日法約，為時數。望則月蝕，朔在內道則日蝕。<span class="jiazhu">雖在外道，去交近，亦蝕。在內道，去交遠，亦不蝕。</span></p>
<p class="em2" id="p265"><a class="gg-link" href="#p265" onclick="return changeColor(this);"></a>置蝕望定小餘。入曆一日，減二百八十；若十五日，即加之；十四日，加五百五十；若二十八日，即減之；餘日皆盈加、縮減二百八十：為月蝕定餘。十二乘之，時法而一，命子半算外；不盡，得月蝕加時。約定小餘如夜漏半已下者，退日算上。</p>
<p class="em2" id="p266"><a class="gg-link" href="#p266" onclick="return changeColor(this);"></a>置蝕朔定小餘。入曆一日，即減二百八十；若十五日，即加之；十四日，加五百五十；若二十八日，即減之：為定。後不入四時加減之限。其內道，春，去交四時已上入曆，盈加、縮減二百八十；夏，盈加、縮減二百八十；秋，去交十一時已下，惟盈加二百八十，已上者，盈加五百五十，縮加二百八十；冬，去交五時已下，惟盈加二百八十：皆為定餘。十二乘之，時法而一，命子半算外；不盡，為時餘，副之。仲辰半前，以副減法為差率；半後，退半辰，以法加餘，以副為差率。季辰半前，以法加副為差率；半後，退半辰，以法加餘，倍法加副，為差率。孟辰半前，三因其法，以副減之，餘為差率；半後，退半辰，以法加餘，又以法加副，乃三因其法，以副減之，為差率。又置去交時數，三已下，加三；六已下，加二；九已下，加一；九已上，依數；十二已上，從十二。<span class="jiazhu">若季辰半後，孟辰半前，去交六時已上者，皆從其六。六時已下，依數不加。</span>皆乘差率，十四除，為時差。子午半後，以加時餘；卯酉半後，以減時餘；加之滿若不足，進退時法：<span class="jiazhu">孟謂寅、巳、申，仲謂午、卯、酉，季謂辰、未、戌。</span><span class="jiaozhusup">舊書卷三二曆志作「子、午、卯、酉為仲，辰、戌、丑、未為季，寅、申、巳、亥為孟」。</span>得日蝕加時。</p>
<p class="em2" id="p267"><a class="gg-link" href="#p267" onclick="return changeColor(this);"></a>望去交分，冬先後交，皆去二時；春先交，秋後交，去半時；春後交，秋先交，去二時；夏則依定。不足去者，既。乃以三萬六千一百八十三為法而一，以減十五，餘為月蝕分。</p>
<p class="em2" id="p268"><a class="gg-link" href="#p268" onclick="return changeColor(this);"></a>朔去交，在內道，五月朔，加時在南方，先交十三時外；六月朔，後交十三時外者：不蝕。啟蟄畢清明，先交十三時外，值縮，加時在未西；處暑畢寒露，後交十三時外，值盈，加時在巳東：皆不蝕。交在外道，先後去交一時內者，皆蝕。若二時內，及先交值盈、後交值縮二時外者，亦蝕。夏去交二時內，加時在南方者，亦蝕。若去分、至十二時內，去交六時內者，亦蝕。若去春分三日內，後交二時；秋分三日內，先交二時內者：亦蝕。諸去交三時內有星伏，土、木去見十日外，火去見四十日外，金晨伏去見二十二日外，有一星者，不蝕。各置去交分。秋分後，畢立春，均減二十二萬八百分。啟蟄初日，畢芒種，日損所減千八百一十分。夏至後，畢白露，日增所減二千四百分。以減去交分，餘為不蝕分。不足減，反相減為不蝕分。亦以減望差為定法。後交值縮者，直以望差為定法。其不蝕分，大寒畢立春，後交五時外，皆去一時。時差值減者，先交減之，後交加之。時差值加者，先交加之，後交減之。不足減者，皆既。十五乘之，定法而一，以減十五，餘為日蝕分。</p>
<p class="em2" id="p269"><a class="gg-link" href="#p269" onclick="return changeColor(this);"></a>置日月蝕分，四已下，因增二；五已下，因增三；六已上，因增五：各為刻率，副之。以乘所入曆損益率，四千五十七為法而一。值盈，反其損益；值縮，依其損益。皆損益其副，為定用刻。乃六乘之，十而一，以減蝕甚辰刻，為虧初。又四乘之，十而一，以加食甚辰刻，為復滿。</p>
</div></body></html>