<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">新唐書-卷四十三下·志第三十三下·地理七下</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>志第三十三下</h1><hr/></div>
<div class="section" id="title-1"><h2><strong>地理七下</strong></h2></div>
<div class="section" id="title-2"><h3>羈縻州</h3></div>
<p class="em2" id="p0"><a class="gg-link" href="#p0" onclick="return changeColor(this);"></a>唐興，初未暇於四夷，自太宗平突厥，西北諸蕃及蠻夷稍稍內屬，卽其部落列置州縣。其大者為都督府，以其首領為都督、刺史，皆得世襲。雖貢賦版籍，多不上戶部，然聲教所暨，皆邊州都督、都護所領，著于令式。今錄招降開置之目，以見其盛。其後或臣或叛，經制不一，不能詳見。突厥、回紇、党項、吐谷渾隸關內道者，為府二十九，州九十。突厥之別部及奚、契丹、靺鞨、降胡、高麗隸河北者，為府十四，州四十六。突厥、回紇、党項、吐谷渾之別部及龜茲、于闐、焉耆、疏勒、河西內屬諸胡、西域十六國隸隴右者，為府五十一，州百九十八。羌、蠻隸劍南者，為州二百六十一。蠻隸江南者，為州五十一，隸嶺南者，為州九十二。又有党項州二十四，不知其隸屬。大凡府州八百五十六，號為羈縻云。</p>
<div class="section" id="title-3"><h3>關內道</h3></div>
<p class="em2" id="p1"><a class="gg-link" href="#p1" onclick="return changeColor(this);"></a>突厥州十九，府五。</p>
<p class="em2" id="p2"><a class="gg-link" href="#p2" onclick="return changeColor(this);"></a>定襄都督府，<span class="jiazhu">貞觀四年析頡利部為二，以左部置，僑治寧朔。</span>領州四。<span class="jiazhu">貞觀二十三年分諸部置州三。</span>阿德州<span class="jiazhu">以阿史德部置。</span>　執失州<span class="jiazhu">以執失部置。</span>　蘇農州<span class="jiazhu">以蘇農部置。</span>　拔延州</p>
<p class="em2" id="p3"><a class="gg-link" href="#p3" onclick="return changeColor(this);"></a>右隸夏州都督府</p>
<p class="em2" id="p4"><a class="gg-link" href="#p4" onclick="return changeColor(this);"></a>雲中都督府，<span class="jiazhu">貞觀四年析頡利右部置。僑治朔方境。</span>領州五。<span class="jiazhu">貞觀二十三年分諸部置州三。</span>舍利州<span class="jiazhu">以舍利吐利部置。</span>　阿史那州<span class="jiazhu">以阿史那部置。</span>　綽州<span class="jiazhu">以綽部置。</span>　思壁州　白登州<span class="jiazhu">貞觀末隸燕然都護，後復來屬。</span></p>
<p class="em2" id="p5"><a class="gg-link" href="#p5" onclick="return changeColor(this);"></a>桑乾都督府，<span class="jiazhu">龍朔三年分定襄置，僑治朔方。</span>領州四。<span class="jiazhu">貞觀二十三年分諸部置州三。</span>郁射州<span class="jiazhu">以郁射施部置，初隸定襄，後來屬。</span>　藝失州<span class="jiazhu">以多地藝失部置。</span>　卑失州<span class="jiazhu">以卑失部置，初隸定襄，後來屬。</span>　叱略州</p>
<p class="em2" id="p6"><a class="gg-link" href="#p6" onclick="return changeColor(this);"></a>呼延都督府，<span class="jiazhu">貞觀二十年置。</span>領州三。<span class="jiazhu">貞觀二十三年分諸部置州二。</span>賀魯州<span class="jiazhu">以賀魯部置，初隸雲中都督，後來屬。</span>　葛邏州<span class="jiazhu">以葛邏、挹怛部置，初隸雲中都督，後來屬。</span>　𨁂跌州<span class="jiazhu">初為都督府，隸北庭，後為州，來屬。</span></p>
<p class="em2" id="p7"><a class="gg-link" href="#p7" onclick="return changeColor(this);"></a>右隸單于都護府
新黎州<span class="jiazhu">貞觀二十三年以車鼻可汗之子羯漫陀部置。初為都督府，後為州。</span>　渾河州<span class="jiazhu">永徽元年，以車鼻可汗餘眾歌邏祿之烏德鞬山左廂部落置。</span>　狼山州<span class="jiazhu">永徽元年以歌邏祿右廂部落置，為都督府，隸雲中都護。顯慶三年為州，來屬。</span></p>
<p class="em2" id="p8"><a class="gg-link" href="#p8" onclick="return changeColor(this);"></a>堅昆都督府<span class="jiazhu">貞觀二十二年以沙鉢羅葉護部落置。</span><span class="jiaozhusup">按本卷下文回紇州又有「堅昆都督府，以結骨部置」。唐會要卷七三、冊府卷九九九均謂貞觀二十二年，以結骨部置堅昆都督府，隸燕然都護。突厥集史卷六云：「當日之沙鉢羅葉護，係指賀魯，與堅昆無涉，新志之誤，當因會要前文有『四日，西蕃沙鉢羅葉護率眾歸附』一句，以為兩事相連，故妄謂以沙鉢羅葉護部落置也。」</span></p><p class="em2" id="p9"><a class="gg-link" href="#p9" onclick="return changeColor(this);"></a>右隸安北都護府</p>
<p class="em2" id="p10"><a class="gg-link" href="#p10" onclick="return changeColor(this);"></a>回紇州十八，府九。<span class="jiazhu">貞觀二十一年分回紇諸部置。</span></p>
<p class="em2" id="p11"><a class="gg-link" href="#p11" onclick="return changeColor(this);"></a>燕然州<span class="jiazhu">以多濫葛部地置，初為都督府，及雞鹿、雞田、燭龍三州，隸燕然都護。開元元年來屬，僑治回樂。</span>　雞鹿州<span class="jiazhu">以奚結部置，僑治回樂。</span>　雞田州<span class="jiazhu">以阿跌部置，僑治回樂。</span>　東皋蘭州<span class="jiazhu">以渾部置，初為都督府，幷以延陀餘眾置祁連州，後罷都督，又分東、西州，永徽三年皆廢。後復置東皋蘭州，僑治鳴沙。</span>　燭龍州<span class="jiazhu">貞觀二十二年析瀚海都督之掘羅勿部置，僑治溫池。</span>　燕山州<span class="jiazhu">僑治溫池。</span></p>
<p class="em2" id="p12"><a class="gg-link" href="#p12" onclick="return changeColor(this);"></a>右隸靈州都督府</p>
<p class="em2" id="p13"><a class="gg-link" href="#p13" onclick="return changeColor(this);"></a>達渾都督府，<span class="jiazhu">以延陀部落置，僑治寧朔。</span>領州五。姑衍州　步訖若州　嵠彈州<span class="jiazhu">永徽中收延陀散亡部落置。</span>　鶻州　低粟州</p>
<p class="em2" id="p14"><a class="gg-link" href="#p14" onclick="return changeColor(this);"></a>安化州都督府<span class="jiazhu">僑治朔方。</span></p>
<p class="em2" id="p15"><a class="gg-link" href="#p15" onclick="return changeColor(this);"></a>寧朔州都督府<span class="jiazhu">僑治朔方。</span></p>
<p class="em2" id="p16"><a class="gg-link" href="#p16" onclick="return changeColor(this);"></a>僕固州都督府<span class="jiazhu">僑治朔方。</span></p>
<p class="em2" id="p17"><a class="gg-link" href="#p17" onclick="return changeColor(this);"></a>右隸夏州都督府</p>
<p class="em2" id="p18"><a class="gg-link" href="#p18" onclick="return changeColor(this);"></a>榆溪州<span class="jiazhu">以契苾部置。</span>　窴顏州<span class="jiazhu">以白霫部置。</span>　居延州<span class="jiazhu">以白霫別部置。</span>　稽落州<span class="jiazhu">本高闕州，以斛薩部置。永徽元年廢高闕州，更置稽落州，後又廢，三年以阿特部復置。</span>　余吾州<span class="jiazhu">本玄闕州，貞觀中以骨利幹部置，龍朔中更名。</span></p>
<p class="em2" id="p19"><a class="gg-link" href="#p19" onclick="return changeColor(this);"></a>浚稽州　仙萼州<span class="jiazhu">初隸瀚海都護，後來屬。</span></p>
<p class="em2" id="p20"><a class="gg-link" href="#p20" onclick="return changeColor(this);"></a>瀚海都督府<span class="jiazhu">以回紇部置。</span></p>
<p class="em2" id="p21"><a class="gg-link" href="#p21" onclick="return changeColor(this);"></a>金微都督府<span class="jiazhu">以僕固部置。</span></p>
<p class="em2" id="p22"><a class="gg-link" href="#p22" onclick="return changeColor(this);"></a>幽陵都督府<span class="jiazhu">以拔野古部置。</span></p>
<p class="em2" id="p23"><a class="gg-link" href="#p23" onclick="return changeColor(this);"></a>龜林都督府<span class="jiazhu">貞觀二年以同羅部落置。</span><span class="jiaozhusup">「二」，唐會要卷七三、通鑑卷一九八作「二十一」。</span></p><p class="em2" id="p24"><a class="gg-link" href="#p24" onclick="return changeColor(this);"></a>堅昆都督府<span class="jiazhu">以結骨部置。</span></p>
<p class="em2" id="p25"><a class="gg-link" href="#p25" onclick="return changeColor(this);"></a>右隸安北都護府</p>
<p class="em2" id="p26"><a class="gg-link" href="#p26" onclick="return changeColor(this);"></a>党項州五十一，府十五。<span class="jiazhu">貞觀三年，酋長細封步賴內附，其後諸姓酋長相率亦內附，皆列其地置州縣，隸松州都督府。五年又開其地置州十六，縣四十七；又以拓拔赤詞部置州三十二。乾封二年以吐蕃入寇，廢都、流、厥、調、湊、般、匐、器、邇、鍠、率、差等十二州，咸亨二年又廢蠶、黎二州。祿山之亂，河、隴陷吐蕃，乃徙党項州所存者于靈、慶、銀、夏之境。</span>　清塞州　歸德州<span class="jiazhu">僑治銀州境。</span></p>
<p class="em2" id="p27"><a class="gg-link" href="#p27" onclick="return changeColor(this);"></a>蘭池都督府</p>
<p class="em2" id="p28"><a class="gg-link" href="#p28" onclick="return changeColor(this);"></a>芳池都督府</p>
<p class="em2" id="p29"><a class="gg-link" href="#p29" onclick="return changeColor(this);"></a>相興都督府</p>
<p class="em2" id="p30"><a class="gg-link" href="#p30" onclick="return changeColor(this);"></a>永平都督府</p>
<p class="em2" id="p31"><a class="gg-link" href="#p31" onclick="return changeColor(this);"></a>旭定都督府</p>
<p class="em2" id="p32"><a class="gg-link" href="#p32" onclick="return changeColor(this);"></a>清寧都督府</p>
<p class="em2" id="p33"><a class="gg-link" href="#p33" onclick="return changeColor(this);"></a>忠順都督府</p>
<p class="em2" id="p34"><a class="gg-link" href="#p34" onclick="return changeColor(this);"></a>寧保都督府</p>
<p class="em2" id="p35"><a class="gg-link" href="#p35" onclick="return changeColor(this);"></a>靜塞都督府</p>
<p class="em2" id="p36"><a class="gg-link" href="#p36" onclick="return changeColor(this);"></a>萬吉都督府</p>
<p class="em2" id="p37"><a class="gg-link" href="#p37" onclick="return changeColor(this);"></a>樂容州都督府，領州一。東夏州</p>
<p class="em2" id="p38"><a class="gg-link" href="#p38" onclick="return changeColor(this);"></a>靜邊州都督府，<span class="jiazhu">貞觀中置，初在隴右，後僑治慶州之境。</span>領州二十五。布州　北夏州　思義州　思樂州　昌塞州　吳州<span class="jiazhu">天授二年置吳、朝、歸、浮等州。</span>　朝州<span class="jiazhu">「朝」一作「彭」。</span>　歸州<span class="jiazhu">「歸」一作「陽」。</span> 　浮州　祐州<span class="jiazhu">貞觀四年置，領縣二：廓川，歸定。</span>　卑州　西歸州　嶂州<span class="jiazhu">貞觀四年置。縣四：洛平，顯川，桂川，顯平。</span>　餝州　開元州　歸順州<span class="jiazhu">本在山南之西，寶應元年詣梁州刺史內附。</span>　淳州<span class="jiazhu">貞觀十二年以降戶置于洮州之境，幷置索恭、烏城二縣。開元中廢，後為羈縻。</span>　烏籠州　恤州　嵯州<span class="jiazhu">貞觀五年置。縣一：相雞。相雞本隸西懷州，貞觀十年來屬。</span>　蓋州<span class="jiazhu">本西唐州，貞觀四年置，八年更名。縣四：湘水，河唐，曲嶺，祐川。</span>　悅州　迴樂州　烏掌州　諾州<span class="jiazhu">貞觀五年置。縣三：諾川，德歸，籬渭。</span></p>
<p class="em2" id="p39"><a class="gg-link" href="#p39" onclick="return changeColor(this);"></a>右隸靈州都督府</p>
<p class="em2" id="p40"><a class="gg-link" href="#p40" onclick="return changeColor(this);"></a>芳池州都督府，<span class="jiazhu">僑治懷安，皆野利氏種落。</span>領州九。寧靜州　種州　玉州<span class="jiazhu">貞觀五年置。縣二：玉山，帶河。</span> 　濮州　林州　尹州　位州<span class="jiazhu">貞觀四年置。縣二：位豐，西使。</span>　長州　寶州</p>
<p class="em2" id="p41"><a class="gg-link" href="#p41" onclick="return changeColor(this);"></a>宜定州都督府，<span class="jiazhu">本安定，後更名。</span>領州七。党州　橋州<span class="jiazhu">貞觀六年置。</span>　烏州　西戎州<span class="jiazhu">貞觀五年以拓拔赤詞部落置。初為都督府，後為州，來屬。</span>　野利州　米州　還州</p>
<p class="em2" id="p42"><a class="gg-link" href="#p42" onclick="return changeColor(this);"></a>安化州都督府，領州七。永和州<span class="jiaozhusup">「和」，舊書卷三八地理志、寰宇記卷三三作「利」。</span>　威州　旭州　莫州　西滄州<span class="jiazhu">貞觀六年置，八年更名臺州，後復故名。</span>　琮州　儒州<span class="jiazhu">本西鹽州，貞觀五年以拓拔部置，治故後魏洪和郡之藍川縣地，八年更名。開元中廢，後為羈縻。</span></p>
<p class="em2" id="p43"><a class="gg-link" href="#p43" onclick="return changeColor(this);"></a>右隸慶州都督府</p>
<p class="em2" id="p44"><a class="gg-link" href="#p44" onclick="return changeColor(this);"></a>吐谷渾州二。</p>
<p class="em2" id="p45"><a class="gg-link" href="#p45" onclick="return changeColor(this);"></a>寧朔州<span class="jiazhu">初隸樂容都督府，代宗時來屬。</span></p>
<p class="em2" id="p46"><a class="gg-link" href="#p46" onclick="return changeColor(this);"></a>右隸夏州都督府</p>
<p class="em2" id="p47"><a class="gg-link" href="#p47" onclick="return changeColor(this);"></a>渾州<span class="jiazhu">儀鳳中自涼州內附者，處於金明西境置。</span></p>
<p class="em2" id="p48"><a class="gg-link" href="#p48" onclick="return changeColor(this);"></a>右隸延州都督府</p>
<div class="section" id="title-4"><h3>河北道</h3></div>
<p class="em2" id="p49"><a class="gg-link" href="#p49" onclick="return changeColor(this);"></a>突厥州二。</p>
<p class="em2" id="p50"><a class="gg-link" href="#p50" onclick="return changeColor(this);"></a>順州順義郡<span class="jiazhu">貞觀四年平突厥，以其部落置順、祐、化、長四州都督府于幽、靈之境；又置北開、北寧、北撫、北安等四州都督府。六年順州僑治營州南之五柳戍；又分思農部置燕然縣，僑治陽曲；分思結部置懷化縣，僑治秀容，隸順州；後皆省。祐、化、長及北開等四州亦廢，而順州僑治幽州城中。歲貢麝香。縣一：賓義。</span>　瑞州<span class="jiazhu">本威州，貞觀十年以烏突汗達干部落置，在營州之境。咸亨中更名。後僑治良鄉之廣陽城。縣一：來遠。</span></p>
<p class="em2" id="p51"><a class="gg-link" href="#p51" onclick="return changeColor(this);"></a>右初隸營州都督府，及李盡忠陷營州，以順州隸幽州都督府，徙瑞州于宋州之境。神龍初北還，亦隸幽州都督府。</p>
<p class="em2" id="p52"><a class="gg-link" href="#p52" onclick="return changeColor(this);"></a>奚州九，府一。</p>
<p class="em2" id="p53"><a class="gg-link" href="#p53" onclick="return changeColor(this);"></a>鮮州<span class="jiazhu">武德五年析饒樂都督府置。僑治潞之古縣城。縣一：賓從。</span>　崇州<span class="jiazhu">武德五年析饒樂都督府之可汗部落置。貞觀三年更名北黎州，治營州之廢陽師鎮。八年復故名。後與鮮州同僑治潞之古縣城。縣一：昌黎。</span>　順化州<span class="jiazhu">縣一：懷遠。</span>　歸義州歸德郡<span class="jiazhu">總章中以新羅戶置，僑治良鄉之廣陽城。縣一：歸義。後廢。開元中，信安王禕降契丹李詩部落五千帳，以其眾復置。</span></p>
<p class="em2" id="p54"><a class="gg-link" href="#p54" onclick="return changeColor(this);"></a>奉誠都督府，<span class="jiazhu">本饒樂都督府，唐初置，後廢。貞觀二十二年以內屬奚可度者部落更置，幷以別帥五部置弱水等五州。開元二十三年更名。</span>領州五。弱水州<span class="jiazhu">以阿會部置。</span>　祁黎州<span class="jiazhu">以處和部置。</span>　洛瓌州<span class="jiazhu">以奧失部置。</span> 　太魯州<span class="jiazhu">以度稽部置。</span>　渴野州<span class="jiazhu">以元俟析部置。</span></p>
<p class="em2" id="p55"><a class="gg-link" href="#p55" onclick="return changeColor(this);"></a>契丹州十七，府一。</p>
<p class="em2" id="p56"><a class="gg-link" href="#p56" onclick="return changeColor(this);"></a>玄州<span class="jiazhu">貞觀二十年以紇主曲據部落置。僑治范陽之魯泊村。縣一：靜蕃。</span>　威州<span class="jiazhu">本遼州，武德二年以內稽部落置。初治燕支城，後僑治營州城中。貞觀元年更名。後治良鄉之石窟堡。縣一：威化。</span>　昌州<span class="jiazhu">貞觀二年以松漠部落置，僑治營州之靜蕃戍。七年徙于三合鎮，後治安次之故常道城。縣一：龍山。</span>　師州<span class="jiazhu">貞觀三年以契丹、室韋部落置，僑治營州之廢陽師鎮，後僑治良鄉之東閭城。縣一：陽師。</span>　帶州<span class="jiazhu">貞觀十年以乙失革部落置。僑治昌平之清水店。縣一：孤竹。</span>　歸順州歸化郡<span class="jiazhu">本彈汗州，貞觀二十二年以內屬契丹別帥析紇便部置。開元四年更名。縣一：懷柔。</span> 　沃州<span class="jiazhu">載初中析昌州置。萬歲通天元年沒于李盡忠，開元二年復置。後僑治薊之南回城。縣一：濱海。</span>　信州<span class="jiazhu">萬歲通天元年以乙失活部落置。僑治范陽境。縣一：黃龍。</span>　青山州<span class="jiazhu">景雲元年析玄州置。僑治范陽之水門村。縣一：青山。</span></p>
<p class="em2" id="p57"><a class="gg-link" href="#p57" onclick="return changeColor(this);"></a>松漠都督府，<span class="jiazhu">貞觀二十二年以內屬契丹窟哥部置，其別帥七部分置峭落等八州。李盡忠叛後廢，開元二年復置。</span>領州八。峭落州<span class="jiazhu">以達稽部置。</span>　無逢州<span class="jiazhu">以獨活部置。</span>　羽陵州<span class="jiazhu">以芬問部置。</span>　白連州<span class="jiazhu">以突便部置。</span> 　徒河州<span class="jiazhu">以芮奚部置。</span>　萬丹州<span class="jiazhu">以墜斤部置。</span>　疋黎州<span class="jiazhu">以伏部置。</span>　赤山州<span class="jiazhu">以伏部分置。</span></p>
<p class="em2" id="p58"><a class="gg-link" href="#p58" onclick="return changeColor(this);"></a>歸誠州</p>
<p class="em2" id="p59"><a class="gg-link" href="#p59" onclick="return changeColor(this);"></a>靺鞨州三，府三。</p>
<p class="em2" id="p60"><a class="gg-link" href="#p60" onclick="return changeColor(this);"></a>慎州<span class="jiazhu">武德初以涑沫、烏素固部落置。僑治良鄉之故都鄉城。縣一：逢龍。</span>　夷賓州<span class="jiazhu">乾符中以愁思嶺部落置，僑治良鄉之古廣陽城。縣一：來蘇。</span>　黎州<span class="jiazhu">載初二年析慎州置。僑治良鄉之故都鄉城。縣一：新黎。</span></p>
<p class="em2" id="p61"><a class="gg-link" href="#p61" onclick="return changeColor(this);"></a>黑水州都督府<span class="jiazhu">開元十四年置。</span></p>
<p class="em2" id="p62"><a class="gg-link" href="#p62" onclick="return changeColor(this);"></a>渤海都督府</p>
<p class="em2" id="p63"><a class="gg-link" href="#p63" onclick="return changeColor(this);"></a>安靜都督府</p>
<p class="em2" id="p64"><a class="gg-link" href="#p64" onclick="return changeColor(this);"></a>右初皆隸營州都督，李盡忠陷營州，乃遷玄州于徐、宋之境，威州于幽州之境，昌、師、帶、鮮、信五州于青州之境，崇、慎二州于淄、青之境，夷賓州于徐州之境，黎州于宋州之境，在河南者十州，神龍初乃使北還，二年皆隸幽州都督府。</p>
<p class="em2" id="p65"><a class="gg-link" href="#p65" onclick="return changeColor(this);"></a>降胡州一。</p>
<p class="em2" id="p66"><a class="gg-link" href="#p66" onclick="return changeColor(this);"></a>凜州<span class="jiazhu">天寶初置，僑治范陽境。</span></p>
<p class="em2" id="p67"><a class="gg-link" href="#p67" onclick="return changeColor(this);"></a>右隸幽州都督府</p>
<p class="em2" id="p68"><a class="gg-link" href="#p68" onclick="return changeColor(this);"></a>高麗降戶州十四，府九。<span class="jiazhu">太宗親征，得蓋牟城，置蓋州；得遼東城，置遼州；得白崖城，置巖州。及師還，拔蓋、遼二州之人以歸。高宗滅高麗，置都督府九，州四十二，後所存州止十四。初，顯慶五年平百濟，以其地置熊津、馬韓、東明、金連、德安五都督府，幷置帶方州，麟德後廢。</span> 　南蘇州　蓋牟州　代那州　倉巖州　磨米州　積利州　黎山州　延津州　木底州　安市州　諸北州　識利州　拂涅州　拜漢州</p>
<p class="em2" id="p69"><a class="gg-link" href="#p69" onclick="return changeColor(this);"></a>新城州都督府</p>
<p class="em2" id="p70"><a class="gg-link" href="#p70" onclick="return changeColor(this);"></a>遼城州都督府</p>
<p class="em2" id="p71"><a class="gg-link" href="#p71" onclick="return changeColor(this);"></a>哥勿州都督府</p>
<p class="em2" id="p72"><a class="gg-link" href="#p72" onclick="return changeColor(this);"></a>衞樂州都督府</p>
<p class="em2" id="p73"><a class="gg-link" href="#p73" onclick="return changeColor(this);"></a>舍利州都督府</p>
<p class="em2" id="p74"><a class="gg-link" href="#p74" onclick="return changeColor(this);"></a>居素州都督府</p>
<p class="em2" id="p75"><a class="gg-link" href="#p75" onclick="return changeColor(this);"></a>越喜州都督府</p>
<p class="em2" id="p76"><a class="gg-link" href="#p76" onclick="return changeColor(this);"></a>去旦州都督府</p>
<p class="em2" id="p77"><a class="gg-link" href="#p77" onclick="return changeColor(this);"></a>建安州都督府</p>
<p class="em2" id="p78"><a class="gg-link" href="#p78" onclick="return changeColor(this);"></a>右隸安東都護府</p>
<div class="section" id="title-5"><h3>隴右道</h3></div>
<p class="em2" id="p79"><a class="gg-link" href="#p79" onclick="return changeColor(this);"></a>突厥州三，府二十七。</p>
<p class="em2" id="p80"><a class="gg-link" href="#p80" onclick="return changeColor(this);"></a>皋蘭州<span class="jiazhu">貞觀二十二年以阿史德特健部置，初隸燕然都護，後來屬。</span></p>
<p class="em2" id="p81"><a class="gg-link" href="#p81" onclick="return changeColor(this);"></a>興昔都督府</p>
<p class="em2" id="p82"><a class="gg-link" href="#p82" onclick="return changeColor(this);"></a>右隸涼州都督府</p>
<p class="em2" id="p83"><a class="gg-link" href="#p83" onclick="return changeColor(this);"></a>特伽州　雞洛州<span class="jiazhu">開元中又有火拔州、葛祿州，後不復見。</span></p>
<p class="em2" id="p84"><a class="gg-link" href="#p84" onclick="return changeColor(this);"></a>濛池都護府<span class="jiazhu">貞觀二十三年，以阿史那賀魯部落置瑤池都督府，永徽四年廢。顯慶二年禽賀魯，分其地，置都護府二、都督府八，其役屬諸胡皆為州。</span></p>
<p class="em2" id="p85"><a class="gg-link" href="#p85" onclick="return changeColor(this);"></a>崑陵都護府</p>
<p class="em2" id="p86"><a class="gg-link" href="#p86" onclick="return changeColor(this);"></a>匐延都督府<span class="jiazhu">以處木昆部置。</span></p>
<p class="em2" id="p87"><a class="gg-link" href="#p87" onclick="return changeColor(this);"></a>嗢鹿州都督府<span class="jiazhu">以突騎施索葛莫賀部置。</span></p>
<p class="em2" id="p88"><a class="gg-link" href="#p88" onclick="return changeColor(this);"></a>潔山都督府<span class="jiazhu">以突騎施阿利施部置。</span></p>
<p class="em2" id="p89"><a class="gg-link" href="#p89" onclick="return changeColor(this);"></a>雙河都督府<span class="jiazhu">以攝舍提暾部置。</span></p>
<p class="em2" id="p90"><a class="gg-link" href="#p90" onclick="return changeColor(this);"></a>鷹娑都督府<span class="jiazhu">以鼠尼施處半部置。</span></p>
<p class="em2" id="p91"><a class="gg-link" href="#p91" onclick="return changeColor(this);"></a>鹽泊州都督府<span class="jiazhu">以胡祿屋闕部置。</span></p>
<p class="em2" id="p92"><a class="gg-link" href="#p92" onclick="return changeColor(this);"></a>陰山州都督府<span class="jiazhu">顯慶三年分葛邏祿三部置三府，以謀落部置。</span></p>
<p class="em2" id="p93"><a class="gg-link" href="#p93" onclick="return changeColor(this);"></a>大漠州都督府<span class="jiazhu">以葛邏祿熾俟部置。</span></p>
<p class="em2" id="p94"><a class="gg-link" href="#p94" onclick="return changeColor(this);"></a>玄池州都督府<span class="jiazhu">以葛邏祿踏實部置。</span></p>
<p class="em2" id="p95"><a class="gg-link" href="#p95" onclick="return changeColor(this);"></a>金附州都督府<span class="jiazhu">析大漠州置。</span></p>
<p class="em2" id="p96"><a class="gg-link" href="#p96" onclick="return changeColor(this);"></a>輪臺州都督府</p>
<p class="em2" id="p97"><a class="gg-link" href="#p97" onclick="return changeColor(this);"></a>金滿州都督府<span class="jiazhu">永徽五年以處月部落置為州，隸輪臺。龍朔二年為府。</span></p>
<p class="em2" id="p98"><a class="gg-link" href="#p98" onclick="return changeColor(this);"></a>咽麪州都督府<span class="jiazhu">初，玄池、咽麪為州，隸燕然，長安二年為都督府，隸北庭。</span></p>
<p class="em2" id="p99"><a class="gg-link" href="#p99" onclick="return changeColor(this);"></a>鹽祿州都督府</p>
<p class="em2" id="p100"><a class="gg-link" href="#p100" onclick="return changeColor(this);"></a>哥係州都督府</p>
<p class="em2" id="p101"><a class="gg-link" href="#p101" onclick="return changeColor(this);"></a>孤舒州都督府</p>
<p class="em2" id="p102"><a class="gg-link" href="#p102" onclick="return changeColor(this);"></a>西鹽州都督府</p>
<p class="em2" id="p103"><a class="gg-link" href="#p103" onclick="return changeColor(this);"></a>東鹽州都督府</p>
<p class="em2" id="p104"><a class="gg-link" href="#p104" onclick="return changeColor(this);"></a>叱勒州都督府</p>
<p class="em2" id="p105"><a class="gg-link" href="#p105" onclick="return changeColor(this);"></a>迦瑟州都督府</p>
<p class="em2" id="p106"><a class="gg-link" href="#p106" onclick="return changeColor(this);"></a>憑洛州都督府</p>
<p class="em2" id="p107"><a class="gg-link" href="#p107" onclick="return changeColor(this);"></a>沙陀州都督府</p>
<p class="em2" id="p108"><a class="gg-link" href="#p108" onclick="return changeColor(this);"></a>答爛州都督府</p>
<p class="em2" id="p109"><a class="gg-link" href="#p109" onclick="return changeColor(this);"></a>右隸北庭都護府</p>
<p class="em2" id="p110"><a class="gg-link" href="#p110" onclick="return changeColor(this);"></a>回紇州三，府一。</p>
<p class="em2" id="p111"><a class="gg-link" href="#p111" onclick="return changeColor(this);"></a>蹛林州<span class="jiazhu">以思結別部置。</span>　金水州　賀蘭州</p>
<p class="em2" id="p112"><a class="gg-link" href="#p112" onclick="return changeColor(this);"></a>盧山都督府<span class="jiazhu">以思結部置。</span></p>
<p class="em2" id="p113"><a class="gg-link" href="#p113" onclick="return changeColor(this);"></a>右初隸燕然都護府，總章元年隸涼州都督府。</p>
<p class="em2" id="p114"><a class="gg-link" href="#p114" onclick="return changeColor(this);"></a>党項州七十三，府一，縣一。</p>
<p class="em2" id="p115"><a class="gg-link" href="#p115" onclick="return changeColor(this);"></a>馬邑州<span class="jiazhu">開元十七年置，在秦、成二州山谷間。寶應元年徙于成州之鹽井故城。</span></p>
<p class="em2" id="p116"><a class="gg-link" href="#p116" onclick="return changeColor(this);"></a>右隸秦州都督府</p>
<p class="em2" id="p117"><a class="gg-link" href="#p117" onclick="return changeColor(this);"></a>保塞州</p>
<p class="em2" id="p118"><a class="gg-link" href="#p118" onclick="return changeColor(this);"></a>右隸臨州都督府</p>
<p class="em2" id="p119"><a class="gg-link" href="#p119" onclick="return changeColor(this);"></a>密恭縣<span class="jiazhu">高宗上元三年為吐蕃所破，因廢，後復置。</span></p>
<p class="em2" id="p120"><a class="gg-link" href="#p120" onclick="return changeColor(this);"></a>右隸洮州</p>
<p class="em2" id="p121"><a class="gg-link" href="#p121" onclick="return changeColor(this);"></a>叢州<span class="jiazhu">貞觀三年置。縣三：寧遠，臨泉，臨河。</span>　崌州<span class="jiazhu">貞觀元年以降戶置。縣二：江源，落稽。</span>　奉州<span class="jiazhu">本西仁州，貞觀元年置，八年更名。縣三：奉德，恩安，永慈。</span>　巖州<span class="jiazhu">本西金州，貞觀五年置，八年更名。縣三：金池，甘松，丹巖。</span>　遠州<span class="jiazhu">本西懷州，貞觀四年置，八年更名。縣二：羅水，小部川。</span>　麟州<span class="jiazhu">本西麟州，貞觀五年置，八年更名。縣七：硤川，和善，劍具，硤源，三交，利恭，東陵。</span>　可州<span class="jiazhu">本西義州，貞觀四年置，八年更名。縣三：義誠，清化，靜方。</span>　闊州<span class="jiazhu">貞觀五年置。縣二：闊源，落吳。</span>　彭州<span class="jiazhu">本洪州，貞觀三年置，七年更名。縣四：洪川，歸遠，臨津，歸正。</span>　直州<span class="jiazhu">本西集州，貞觀五年置，八年更名。縣二：集川，新川。</span>　肆州<span class="jiazhu">貞觀五年置。縣四：歸唐，芳叢，鹽水，磨山。</span>　序州<span class="jiazhu">貞觀十年置。</span>　靜州<span class="jiazhu">咸亨三年以內附部落置。</span></p>
<p class="em2" id="p122"><a class="gg-link" href="#p122" onclick="return changeColor(this);"></a>軌州都督府<span class="jiazhu">貞觀二年以細封步賴部置。縣四：玉成，金原，俄徹，通川。</span>以上有版。</p>
<p class="em2" id="p123"><a class="gg-link" href="#p123" onclick="return changeColor(this);"></a>研州　探那州　[忄+巳]州　毗州　河州　幹州　瓊州　犀州　龕州　陪州　如州　麻州霸州　䃹州　光州　至涼州　曄州　思帝州　統州　穀邛州　達違州　萬卑州　慈州融洮州　執州　答針州　稅河州　吳洛州　齊帝州　苗州　始目州　悉多州　質州兆州　求易州　託州　志德州　延避州　略州　索京州　柘剛州　明桑州　白豆州瓚州　酋和州　和昔州　祝州　索川州　拔揭州　鼓州　飛州　索渠州　目州　寶劍州津州　柘鍾州　紀州　徽州以上無版。</p>
<p class="em2" id="p124"><a class="gg-link" href="#p124" onclick="return changeColor(this);"></a>右初隸松州都督府，肅宗時懿、蓋、嵯、諾、嶂、祐、臺、橋、浮、寶、玉、位、儒、歸、恤及西戎、西滄、樂容、歸德等州皆內徙，餘皆沒于吐蕃。</p>
<p class="em2" id="p125"><a class="gg-link" href="#p125" onclick="return changeColor(this);"></a>乾封州　歸義州　順化州　和寧州　和義州　保善州　寧定州　羅雲州　朝鳳州<span class="jiazhu">以上寶應元年內附。</span>　永定州<span class="jiazhu">永泰元年以永定等十二州部落內附，析置州十五。</span>　宜芳州<span class="jiazhu">餘闕。</span></p>
<p class="em2" id="p126"><a class="gg-link" href="#p126" onclick="return changeColor(this);"></a>右<span class="jiazhu">闕。</span></p>
<p class="em2" id="p127"><a class="gg-link" href="#p127" onclick="return changeColor(this);"></a>吐谷渾州一。</p>
<p class="em2" id="p128"><a class="gg-link" href="#p128" onclick="return changeColor(this);"></a>閤門州</p>
<p class="em2" id="p129"><a class="gg-link" href="#p129" onclick="return changeColor(this);"></a>右隸涼州都督府</p>
<p class="em2" id="p130"><a class="gg-link" href="#p130" onclick="return changeColor(this);"></a>四鎮都督府，州三十四。<span class="jiazhu">咸亨元年，吐蕃陷安西，因罷四鎮，長壽二年復置。</span></p>
<p class="em2" id="p131"><a class="gg-link" href="#p131" onclick="return changeColor(this);"></a>龜茲都督府，<span class="jiazhu">貞觀二十年平龜茲置。</span>領州九。<span class="jiazhu">闕。</span></p>
<p class="em2" id="p132"><a class="gg-link" href="#p132" onclick="return changeColor(this);"></a>毗沙都督府，<span class="jiazhu">本于闐國，貞觀二十二年內附，初置州五，高宗上元二年置府，析州為十。</span>領州十。<span class="jiazhu">闕。</span></p>
<p class="em2" id="p133"><a class="gg-link" href="#p133" onclick="return changeColor(this);"></a>焉耆都督府<span class="jiazhu">貞觀十八年滅焉耆置。有碎葉城，調露元年，都護王方翼築，四面十二門，為屈曲隱出伏沒之狀云。</span></p>
<p class="em2" id="p134"><a class="gg-link" href="#p134" onclick="return changeColor(this);"></a>疏勒都督府，<span class="jiazhu">貞觀九年疏勒內附置。</span>領州十五。<span class="jiazhu">闕。</span></p>
<p class="em2" id="p135"><a class="gg-link" href="#p135" onclick="return changeColor(this);"></a>河西內屬諸胡，州十二，府二。</p>
<p class="em2" id="p136"><a class="gg-link" href="#p136" onclick="return changeColor(this);"></a>烏壘州　和墨州　溫府州　蔚頭州　遍城州　耀建州　寅度州　豬拔州　達滿州　蒲順州　郢及滿州　乞乍州</p>
<p class="em2" id="p137"><a class="gg-link" href="#p137" onclick="return changeColor(this);"></a>媯塞都督府</p>
<p class="em2" id="p138"><a class="gg-link" href="#p138" onclick="return changeColor(this);"></a>渠黎都督府</p>
<p class="em2" id="p139"><a class="gg-link" href="#p139" onclick="return changeColor(this);"></a>西域府十六，州七十二。<span class="jiazhu">龍朔元年，以隴州南由令王名遠為吐火羅道置州縣使，自于闐以西，波斯以東，凡十六國，以其王都為都督府，以其屬部為州縣。凡州八十八，縣百一十，軍、府百二十六。</span></p>
<p class="em2" id="p140"><a class="gg-link" href="#p140" onclick="return changeColor(this);"></a>月支都督府，<span class="jiazhu">以吐火羅葉護阿緩城置。</span>領州二十五。藍氏州<span class="jiazhu">以鉢勃城置。</span>　大夏州<span class="jiazhu">以縛叱城置。</span>　漢樓州<span class="jiazhu">以俱祿犍城置。</span>　弗敵州<span class="jiazhu">以烏邏氈城置。</span>　沙律州<span class="jiazhu">以咄城置。</span>　媯水州<span class="jiazhu">以羯城置。</span>　盤越州<span class="jiazhu">以忽婆城置。</span>　忸密州<span class="jiazhu">以烏羅渾城置。</span>　伽倍州<span class="jiazhu">以摩彥城置。</span>　粟特州<span class="jiazhu">以阿捺臘城置。</span>　鉢羅州<span class="jiazhu">以蘭城置。</span>　雙泉州<span class="jiazhu">以悉計蜜悉帝城置。</span>　祀惟州<span class="jiazhu">以昏磨城置。</span>　遲散州<span class="jiazhu">以悉蜜言城置。</span>　富樓州<span class="jiazhu">以乞施巘城置。</span>　丁零州<span class="jiazhu">以泥射城置。</span>　薄知州<span class="jiazhu">以析面城置。</span>　桃槐州<span class="jiazhu">以阿臘城置。</span>　大檀州<span class="jiazhu">以頰厥伊城具闕達官部落置。</span>　伏盧州<span class="jiazhu">以播薩城置。</span>　身毒州<span class="jiazhu">以乞澀職城置。</span>　西戎州<span class="jiazhu">以突厥施怛駃城置。</span><span class="jiaozhusup">西突厥史料補闕及考證西域十六國都督府州治地通考云：「『突厥施』得為『突騎施』之訛？」</span>　篾頡州<span class="jiazhu">以騎失帝城置。</span>　疊仗州<span class="jiazhu">以發部落城置。</span>　苑湯州<span class="jiazhu">以拔特山城置。</span></p>
<p class="em2" id="p141"><a class="gg-link" href="#p141" onclick="return changeColor(this);"></a>大汗都督府，<span class="jiazhu">以嚈噠部落活路城置。</span>領州十五。附墨州<span class="jiazhu">以弩那城置。</span>　奄蔡州<span class="jiazhu">以胡路城置。</span>　依耐州<span class="jiazhu">以婆多楞薩達健城置。</span>　犂州<span class="jiazhu">以少俱部落置。</span>　榆令州<span class="jiazhu">以烏模言城置。</span>　安屋州<span class="jiazhu">以遮瑟多城置。</span>　罽陵州<span class="jiazhu">以數始城置。</span>　碣石州<span class="jiazhu">以迦沙紛遮城置。</span>　波知州<span class="jiazhu">以羯勞支城置。</span>　烏丹州<span class="jiazhu">以烏捺斯城置。</span>　諾色州<span class="jiazhu">以速利城置。</span>　迷蜜州<span class="jiazhu">以順問城置。</span>　盻頓州<span class="jiazhu">以乍城置。</span>　宿利州<span class="jiazhu">以頌施谷部落置。</span>　賀那州<span class="jiazhu">以汗曜部落置。</span>
條支都督府，<span class="jiazhu">以訶達羅支國伏寶瑟顛城置。</span>領州九。細柳州<span class="jiazhu">以護聞城置。</span>　虞泉州<span class="jiazhu">以贊候瑟顛城置。</span>　犂蘄州<span class="jiazhu">以據瑟部落置。</span>　崦嵫州<span class="jiazhu">以遏忽部落置。</span>　巨雀州<span class="jiazhu">以烏離難城置。</span>　遺州<span class="jiazhu">以遺蘭部落置。</span> 　西海州<span class="jiazhu">以郝薩大城置。</span>　鎮西州<span class="jiazhu">以活恨部落置。</span>　乾陀州<span class="jiazhu">以縛狼部落置。</span></p>
<p class="em2" id="p142"><a class="gg-link" href="#p142" onclick="return changeColor(this);"></a>天馬都督府，<span class="jiazhu">以解蘇國數瞞城置。</span>領州二。洛那州<span class="jiazhu">以忽論城置。</span>　束離州<span class="jiazhu">以達利薄紇城置。</span></p>
<p class="em2" id="p143"><a class="gg-link" href="#p143" onclick="return changeColor(this);"></a>高附都督府，<span class="jiazhu">以骨咄施沃沙城置。</span>領州二。五翖州<span class="jiazhu">以葛邏犍城置。</span>　休蜜州<span class="jiazhu">以烏斯城置。</span></p>
<p class="em2" id="p144"><a class="gg-link" href="#p144" onclick="return changeColor(this);"></a>脩鮮都督府，<span class="jiazhu">以罽賓國遏紇城置。</span>領州十。毗舍州<span class="jiazhu">以羅漫城置。</span>　陰米州<span class="jiazhu">以賤那城置。</span>　波路州<span class="jiazhu">以和藍城置。</span>　龍池州<span class="jiazhu">以遺恨城置。</span>　烏弋州<span class="jiazhu">以塞奔你邏斯城置。</span>　羅羅州<span class="jiazhu">以濫犍城置。</span>　檀特州<span class="jiazhu">以半製城置。</span>　烏利州<span class="jiazhu">以勃逸城置。</span>　漠州<span class="jiazhu">以鶻換城置。</span>　懸度州<span class="jiazhu">以布路犍城置。</span></p>
<p class="em2" id="p145"><a class="gg-link" href="#p145" onclick="return changeColor(this);"></a>寫鳳都督府，<span class="jiazhu">以帆延國羅爛城置。</span>領州四。嶰谷州<span class="jiazhu">以肩捺城置。</span>　泠淪州<span class="jiazhu">以俟麟城置。</span>　悉萬州<span class="jiazhu">以縛時伏城置。</span>　鉗敦州<span class="jiazhu">以未臘薩旦城置。</span></p>
<p class="em2" id="p146"><a class="gg-link" href="#p146" onclick="return changeColor(this);"></a>悅般州都督府，<span class="jiazhu">以石汗那國豔城置。</span>領雙靡州。<span class="jiazhu">以俱蘭城置。</span></p>
<p class="em2" id="p147"><a class="gg-link" href="#p147" onclick="return changeColor(this);"></a>奇沙州都督府，<span class="jiazhu">以護時犍國遏蜜城置。</span>領州二。沛隸州<span class="jiazhu">以漫山城置。</span>　大秦州<span class="jiazhu">以叡蜜城置。</span></p>
<p class="em2" id="p148"><a class="gg-link" href="#p148" onclick="return changeColor(this);"></a>姑墨州都督府，<span class="jiazhu">以怛沒國怛沒城置。</span>領栗弋州。<span class="jiazhu">以弩羯城置。</span></p>
<p class="em2" id="p149"><a class="gg-link" href="#p149" onclick="return changeColor(this);"></a>旅獒州都督府<span class="jiazhu">以烏拉喝國摩竭城置。</span></p>
<p class="em2" id="p150"><a class="gg-link" href="#p150" onclick="return changeColor(this);"></a>崑墟州都督府<span class="jiazhu">以多勒建國低寶那城置。</span></p>
<p class="em2" id="p151"><a class="gg-link" href="#p151" onclick="return changeColor(this);"></a>至拔州都督府<span class="jiazhu">以俱蜜國褚瑟城置。</span></p>
<p class="em2" id="p152"><a class="gg-link" href="#p152" onclick="return changeColor(this);"></a>鳥飛州都督府，<span class="jiazhu">以護蜜多國摸逵城置。</span><span class="jiaozhusup">「逵」，舊書卷四０地理志作「廷」；唐會要卷七三作「達」。西突厥史料補闕及考證西域十六國都督府州治地通考謂「應以摸達為正」。</span>領鉢和州。<span class="jiazhu">以娑勒色訶城置。</span></p>
<p class="em2" id="p153"><a class="gg-link" href="#p153" onclick="return changeColor(this);"></a>王庭州都督府<span class="jiazhu">以久越得犍國步師城置。</span></p>
<p class="em2" id="p154"><a class="gg-link" href="#p154" onclick="return changeColor(this);"></a>波斯都督府<span class="jiazhu">以波斯國疾陵城置。</span></p>
<p class="em2" id="p155"><a class="gg-link" href="#p155" onclick="return changeColor(this);"></a>右隸安西都護府</p>
<div class="section" id="title-6"><h3>劍南道</h3></div>
<p class="em2" id="p156"><a class="gg-link" href="#p156" onclick="return changeColor(this);"></a>諸羌州百六十八。</p>
<p class="em2" id="p157"><a class="gg-link" href="#p157" onclick="return changeColor(this);"></a>西雅州<span class="jiazhu">貞觀五年置。縣三：新城，三泉，石龍。</span>　蛾州<span class="jiazhu">貞觀五年置。縣二：常平，那川。</span>　拱州<span class="jiazhu">顯慶元年以鉢南伏浪恐部置。</span>　劍州<span class="jiazhu">永徽五年以大首領凍就部落置。</span></p>
<p class="em2" id="p158"><a class="gg-link" href="#p158" onclick="return changeColor(this);"></a>右隸松州都督府</p>
<p class="em2" id="p159"><a class="gg-link" href="#p159" onclick="return changeColor(this);"></a>塗州<span class="jiazhu">武德元年以臨塗羌內附置，領臨塗、端源、婆覽三縣。貞觀元年州廢，縣亦省。二年析茂州之端源戍復置，縣三：端源，臨塗，悉隣。</span>　炎州<span class="jiazhu">本西封州，貞觀五年開生羌置，八年更名。縣三：大封，慕仙，義川。</span>　徹州<span class="jiazhu">貞觀六年以西羌董洞貴部落置。縣三：文徹，俄耳，文進。</span>　向州<span class="jiazhu">貞觀五年以生羌置。縣二：貝左，向貳。</span>　冉州<span class="jiazhu">本西冉州，貞觀六年以徼外斂才羌地置，八年更名，九年第為冉州。縣四：冉山，磨山，玉溪，金水。</span>　穹州<span class="jiazhu">本西博州，貞觀五年以生羌置，八年更名。縣五：小川，徹當，璧川，當博，恭耳。</span>　笮州<span class="jiazhu">本西恭州，貞觀七年以白狗羌戶置，八年更名。縣三：遂都，亭勸，比思。</span>　蓬魯州<span class="jiazhu">永徽二年，特浪生羌董悉奉求、辟惠生羌卜檐莫等種落萬餘戶內附，又析置州三十二。</span>　姜州　恕州　葛州　勿州　鞮州　占州　達州　浪州　邠州　斂州　補州　賴州　那州　舉州　多州　爾州　射州　鐸州　平祭州　時州　箭州　婆州　浩州　質州　居州　可州　宕州　歸化州　柰州　竺州　卓州</p>
<p class="em2" id="p160"><a class="gg-link" href="#p160" onclick="return changeColor(this);"></a>右隸茂州都督府</p>
<p class="em2" id="p161"><a class="gg-link" href="#p161" onclick="return changeColor(this);"></a>思亮州　杜州　初漢州　孚川州　渠川州　丘盧州　祐州　計州　龍施州　月亂州　浪彌州　月邊州　團州　櫃州　威川州　米羌州</p>
<p class="em2" id="p162"><a class="gg-link" href="#p162" onclick="return changeColor(this);"></a>右隸巂州都督府</p>
<p class="em2" id="p163"><a class="gg-link" href="#p163" onclick="return changeColor(this);"></a>當馬州<span class="jiazhu">此下二十一州，天寶前置。</span>　林波州　中川州　林燒州　鉗矢州　會野州　當仁州　金林州　東嘉梁州　西嘉梁州　東石乳州　西石乳州　涉邛州　汶東州　費林州　徐渠州　彊雞州　長臂州　楊常州　羅巖州<span class="jiazhu">初隸黎州都督，後來屬。</span>　雉州　椎梅州<span class="jiazhu">此下三十六州，開元後置。</span>　三井州　束鋒州　名配州　鉗恭州　斜恭州　畫重州　羅林州　籠羊州　龍逢州　敢川州　驚川州　楇眉州　木燭州　當品州　嚴城州　昌磊州　鉗幷州　作重州　楇林州　三恭州　布嵐州　欠馬州　羅蓬州　論川州　讓川州　遠南州　卑廬州　夔龍州　耀川州　金川州　鹽井州　涼川州　夏梁州　甫和州　橛查州</p>
<p class="em2" id="p164"><a class="gg-link" href="#p164" onclick="return changeColor(this);"></a>右隸雅州都督府</p>
<p class="em2" id="p165"><a class="gg-link" href="#p165" onclick="return changeColor(this);"></a>奉上州<span class="jiazhu">此下二十二州，開元前置。</span>　輒榮州　劇川州　合欽州　蓬口州　博盧州　明川州　胣䏢州　蓬矢州　大渡州　米川州　木屬州　河東州　甫嵐州　昌明州　歸化州<span class="jiazhu">初隸巂州，後來屬。</span>　象川州　叢夏州　和良州　和都州　附樹州　東川州　上貴州<span class="jiazhu">此下二十八州，開元十七年置。</span>　滑川州　比川州　吉川州　甫萼州　比地州　蒼榮州　野川州　邛凍州　貴林州　牒珍州　浪彌州　郎郭州　上欽州　時蓬州　儼馬州　邛川州　護邛州　脚川州　開望州　上蓬州　比蓬州　剝重州　久護州　瑤劍州　明昌州　護川州　索古州<span class="jiazhu">此下三州，大和以前置。</span>　諾柞州　柏坡州</p>
<p class="em2" id="p166"><a class="gg-link" href="#p166" onclick="return changeColor(this);"></a>右隸黎州都督府</p>
<p class="em2" id="p167"><a class="gg-link" href="#p167" onclick="return changeColor(this);"></a>諸蠻州九十二。<span class="jiazhu">皆無城邑，椎髻皮服，惟來集于都督府，則衣冠如華人焉。</span></p>
<p class="em2" id="p168"><a class="gg-link" href="#p168" onclick="return changeColor(this);"></a>南寧州<span class="jiazhu">漢夜郎地。武德元年開南中，因故同樂縣置，治味。四年置總管府。五年僑治益州。八年復治味，更名郎州。貞觀元年罷都督。開元五年復故名。天寶末沒于蠻，因廢。唐末復置州于清溪鎮，去黔州二十九日行。縣七：味，同樂，升麻，同起，新豐，隴堤，泉麻。</span>　昆州<span class="jiazhu">本隋置，隋亂廢。武德元年開南中，復置。土貢：牛黃。縣四：益寧，晉寧，安寧，秦臧。有滇池，在晉寧。其秦臧，則故臧漢地也。</span><span class="jiaozhusup">此句文義不明，疑有訛舛。按漢書卷二八上地理志、後漢書志第二三郡國，益州郡並領有秦臧縣，「故」下「臧」字疑衍。</span>　棃州<span class="jiazhu">本西寧州，武德七年析南寧州二縣置，貞觀八年更名。北接昆州。縣二：梁水，絳。</span>　匡州<span class="jiazhu">本南雲州，武德七年置，貞觀八年更名。漢永昌郡地。縣二：勃弄，匡川。</span>　髳州<span class="jiazhu">本西濮州，武德四年置，貞觀十一年更名。漢越巂郡地，南接姚州。縣四：濮水，青蛉，岐星，銅山。</span>　尹州<span class="jiazhu">武德四年置，北接髳州。縣五：馬邑，天池，鹽泉，百泉，涌泉。</span>　曾州<span class="jiazhu">武德四年置，西接匡州。縣五：曾，三部，神泉，龍亭，長和。</span>　鉤州<span class="jiazhu">本南龍州，武德七年置，貞觀十一年更名。東北接昆州。縣二：望水，唐封。</span>　裒州<span class="jiazhu">武德七年置。本弄棟地，南接姚州。縣二：楊彼，樂彊。</span>　宗州<span class="jiazhu">本西宗州，武德七年置，貞觀十一年第名宗州。北接姚州。縣三：宗居，石塔，河西。</span>　微州<span class="jiazhu">本西利州，武德七年置，貞觀十一年更名。北接縻州。縣二：深利，十部。</span>　縻州<span class="jiazhu">本西豫州，武德七年置，貞觀三年更名。南接姚州。初為都督府，督縻、望、謻羅三州，後罷都督。縣二：磨豫，七部。</span>　望州<span class="jiazhu">貞觀末以諸蠻內附，與傍州同置，初隸郎州都督，後來屬。</span>　謻羅州　盤州<span class="jiazhu">本西平州，武德四年置，貞觀八年更名。故興古郡地，其南交州。縣三：附唐，平夷，盤水。</span>　麻州<span class="jiazhu">貞觀二十二年析郎州置。</span>　英州　聲州　勤州　傍州<span class="jiazhu">貞觀二十三年，諸蠻末徒莫祗、儉望二種落內附，置傍、望、求、丘、覽五州。</span>　求州　丘州　覽州　咸州　瀘慈州　歸武州嚴州　湯望州　武德州　奏龍州　武鎮州<span class="jiazhu">本武恆，避穆宗名改。</span>　南唐州　連州<span class="jiazhu">縣六：當為，都寧，邏遊，羅龍，加平，清坎。</span>　南州<span class="jiazhu">析盈州置。縣三：播政，百榮，洪盧。</span>　德州<span class="jiazhu">析志州置。縣二：羅連，萬巖。</span>　為州<span class="jiazhu">析扶德州置。縣二：扶，羅僧。</span>　洛州<span class="jiazhu">析鏡州置。縣四：臨津，賓夷，曾城，葱藥。</span>　移州<span class="jiazhu">析悅州置。縣三：移當，臨河，湯陵。</span>　悅州<span class="jiazhu">縣六：甘泉，青賓，臨川，悅水，夷鄰，胡璠。</span>　鏡州<span class="jiazhu">縣六：夷郎，賓唐，溪琳，琮連，池臨，野幷。</span>　筠州<span class="jiazhu">縣八：鹽水，筠山，羅余，臨居，澄瀾，臨崑，唐川，尋源。</span>　志州<span class="jiazhu">「志」一作「總」。縣四：浮萍，雞惟，夷賓，河西。</span>　盈州<span class="jiazhu">縣四：盈川，塗賽，播陵，施燕。</span>　武昌州<span class="jiazhu">縣七：洪武，羅虹，琅林，夷朗，來賓，羅新，綺婆。</span>　扶德州<span class="jiazhu">縣三：宋水，扶德，阿陰。</span>　播朗州<span class="jiazhu">析鞏州置。縣三：播勝，從顏，順化。</span>　信州　居州　炎州　馴州<span class="jiazhu">縣五：馴祿，天池，方陀，羅藏，播騁。</span>　騁州<span class="jiazhu">縣二：斛木，羅相。</span>　浪川州<span class="jiazhu">貞元十三年，節度使韋皋表置。縣五：郎浪，郎違，何度，郎仁，因閤。</span>　協州<span class="jiazhu">本隋置，隋亂廢。武德元年開南中復置，縣三：東安，西安，胡津。</span>　靖州<span class="jiazhu">析協州置。縣二：靖川，分協。</span>　曲州<span class="jiazhu">本恭州，隋置，隋亂廢。武德元年開南中復置，八年更名。故朱提郡，北接協州。縣二：朱提，唐興。朱提，本安上，武德七年更名。</span>　播陵州<span class="jiazhu">析盈州置。</span>　鉗州<span class="jiazhu">析開邊縣置。</span>　哥靈州　滈州<span class="jiazhu">縣三：拱平，掃宮，羅谷。</span>　切騎州<span class="jiazhu">縣四：柳池，奏祿，縻託，通識。</span>　品州<span class="jiazhu">縣三：八秤，松花，牧。</span>　從州<span class="jiazhu">縣六：從花，昆池，武安，羅林，梯山，南寧。</span>　牱連州<span class="jiazhu">縣三：牱連，羅名，新戍。</span>　碾衞州<span class="jiazhu">縣三：麻金，碾衞，涪麻。</span></p>
<p class="em2" id="p169"><a class="gg-link" href="#p169" onclick="return changeColor(this);"></a>右隸戎州都督府</p>
<p class="em2" id="p170"><a class="gg-link" href="#p170" onclick="return changeColor(this);"></a>于州<span class="jiazhu">武德四年以古滇王國民多姚姓，因置姚州都督，幷置州十三。</span>　異州　五陵州　䄂州　和往州　舍利州　范鄧州　野共州　洪郎州　日南州　眉鄧州　邆備州　洛諾州</p>
<p class="em2" id="p171"><a class="gg-link" href="#p171" onclick="return changeColor(this);"></a>右隸姚州都督府</p>
<p class="em2" id="p172"><a class="gg-link" href="#p172" onclick="return changeColor(this);"></a>納州都寧郡<span class="jiazhu">儀鳳二年開山洞置。縣八：羅圍，播羅，施陽，都寧，羅當，羅藍，都，胡茂。先天二年與薩、晏、鞏皆降為羈縻。</span>　薩州黃池郡<span class="jiazhu">儀鳳二年招生獠置。縣二：黃池，播陵。</span>　晏州羅陽郡<span class="jiazhu">儀鳳二年招生獠置。縣七：思峩，牱陰，新賓，扶來，思晏，哆罔，羅陽。</span>　鞏州因忠郡<span class="jiazhu">儀鳳二年開山洞置。縣五：哆摟，都檀，波婆，比求，播郎。</span>　奉州<span class="jiazhu">儀鳳二年開山洞置。縣二：牱里，邏蓬。</span>　浙州<span class="jiazhu">儀鳳二年開山洞置。縣四：浙源，越賓，洛川，鱗山。</span>　順州<span class="jiazhu">載初二年置。縣五：曲水，順山，靈巖，來猿，龍池。</span>　思峩州<span class="jiazhu">天授二年置。縣二：多溪，洛溪。</span>　淯州<span class="jiazhu">久視元年置。縣四：新定，淯川，固城，居牢。</span>　能州<span class="jiazhu">大足元年置。縣四：長寧，來銀，菊池，猿山。</span>　高州<span class="jiazhu">縣三：牱巴，移甫，徒西。</span> 　宋州<span class="jiazhu">縣四：牱龍，牱支，宋水，盧吾。</span>　長寧州<span class="jiazhu">縣四：婆員，波居，青盧，羅門。</span>　定州<span class="jiazhu">縣二：支江，扶德。</span></p>
<p class="em2" id="p173"><a class="gg-link" href="#p173" onclick="return changeColor(this);"></a>右隸瀘州都督府</p>
<div class="section" id="title-7"><h3>江南道</h3></div>
<p class="em2" id="p174"><a class="gg-link" href="#p174" onclick="return changeColor(this);"></a>諸蠻州五十一。</p>
<p class="em2" id="p175"><a class="gg-link" href="#p175" onclick="return changeColor(this);"></a>牂州<span class="jiazhu">武德三年以牂柯首領謝龍羽地置，四年更名柯州，後復故名。初，牂、琰、莊、充、應、矩六州皆為下州，開元中降牂、琰、莊為羈縻，天寶三載又降充、應、矩為羈縻。縣三：建安，賓化，新興。建安，本牂柯，武德二年更名。新興與州同置。</span> 　琰州<span class="jiazhu">貞觀四年置。縣五：武侯，望江，應江，始安，東南。貞觀中又領隆昆、琰川二縣，後省。</span>　莊州<span class="jiazhu">本南壽州，貞觀三年以南謝蠻首領謝彊地置，四年更名，十一年為都督府，景龍二年罷都督。故隋牂柯郡地。南百里有桂嶺關。縣七：石牛，南陽，輕水，多樂，樂安，石城，新安。貞觀中又領清蘭縣，後省。</span>　充州<span class="jiazhu">武德三年以牂柯蠻別部置，縣七：平蠻，東停，韶明，牂柯，東陵，辰水，思王。</span>　應州<span class="jiazhu">貞觀三年以東謝首領謝元深地置，縣五：都尚，婆覽，應江，陁隆，羅恭。</span>　矩州<span class="jiazhu">武德四年置。</span>　明州<span class="jiazhu">貞觀中以西趙首領趙磨酋地置。</span>　蒍州　勞州　羲州　福州　犍州　邦州　清州　峩州　蠻州<span class="jiazhu">縣一：巴江。</span>　[上山下歐]州<span class="jiazhu">「[上山下歐]」一作「鼓」。</span>　濡州　琳州<span class="jiazhu">縣三：多梅，古陽，多奉。</span>　鸞州　令州　那州　暉州　都州　總州<span class="jiazhu">咸亨三年，昆明十四姓率戶二萬內屬分置。</span>　敦州<span class="jiazhu">咸亨三年析內屬昆明部置，縣六：武寧，溝水，古質，昆川，叢燕，孤雲。</span>　殷州<span class="jiazhu">咸亨三年析昆明部置，後廢。開元十五年分戎州復置，後又廢。貞元二年，節度使韋皋表復置。故南漢之境也。<span class="jiaozhusup">「南漢」，清一統志卷三０二廢殷州條引作「南溪」。按元和志卷三一南溪縣云：「本漢南廣縣地。梁於此立南廣縣，屬戎州，仁壽三年改為南溪縣，避煬帝諱也。皇朝因之。」疑當作「南溪」。</span>縣五：殷川，東公，龍原，韋川，賓川。初與敦州皆隸戎州都督，後來屬。</span>　候州　晃州　樊州　稜州　添州　普寧州　功州　亮州　茂龍州　延州　訓州　卿州<span class="jiazhu">貞觀十五年置。</span>　雙城州　整州　懸州　撫水州<span class="jiazhu">縣四：撫水，古勞，多蓬，京水。</span>　思源州　逸州　南平州　勳州　襲州　寶州<span class="jiazhu">萬歲通天二年以昆明夷內附置。</span>　姜州　鴻州<span class="jiazhu">縣五：樂鴻，思翁，都部，新庭，臨川。</span></p>
<p class="em2" id="p176"><a class="gg-link" href="#p176" onclick="return changeColor(this);"></a>右隸黔州都督府</p>
<div class="section" id="title-8"><h3>嶺南道</h3></div>
<p class="em2" id="p177"><a class="gg-link" href="#p177" onclick="return changeColor(this);"></a>諸蠻州九十二。</p>
<p class="em2" id="p178"><a class="gg-link" href="#p178" onclick="return changeColor(this);"></a>紆州<span class="jiazhu">縣六：東區，吉陵，賓安，南山，都邦，紆質。</span>　歸思州<span class="jiaozhusup">「思」，寰宇記卷一六八作「恩」。按此州闕所領縣，本卷下文思順州所領五縣，寰宇記置於此州下，其思順州別領安寧、欽化、巖栖三縣。寰宇記校勘記疑本書有舛闕。</span>　思順州<span class="jiazhu">縣五：羅遵，履博，都恩，吉南，許水。</span>　蕃州<span class="jiazhu">縣三：蕃水，都伊，思寮。</span>　溫泉州溫泉郡<span class="jiazhu">土貢：金。縣二：溫泉，洛富。</span>　述昆州<span class="jiazhu">土貢：桂心。縣五：夷蒙，夷水，古桂，臨山，都隴。</span>　格州</p>
<p class="em2" id="p179"><a class="gg-link" href="#p179" onclick="return changeColor(this);"></a>右隸桂州都督府</p>
<p class="em2" id="p180"><a class="gg-link" href="#p180" onclick="return changeColor(this);"></a>椳州<span class="jiazhu">縣八：正平，富平，龍源，思恩，饒勉，武招，都象，歌良。</span>　歸順州<span class="jiazhu">本歸淳，元和初更名。</span>　思剛州　侯州　歸誠州　倫州　石西州　思恩州　思同州　思明州<span class="jiazhu">縣一：顯川。</span>　萬形州　萬承州　上思州　談州　思琅州　波州　員州　功饒州　萬德州　左州　思誠州　𩹄州　歸樂州　青州　得州　七源州</p>
<p class="em2" id="p181"><a class="gg-link" href="#p181" onclick="return changeColor(this);"></a>右隸邕州都督府</p>
<p class="em2" id="p182"><a class="gg-link" href="#p182" onclick="return changeColor(this);"></a>德化州<span class="jiazhu">永泰二年以林覩符部落置。縣二：德化，歸義。</span>　郎茫州<span class="jiazhu">永泰二年以林覩符部落分置。縣二：郎茫，古勇。</span>　龍武州<span class="jiazhu">大曆中以潘歸國部落置。縣二：龍丘，福宇。</span>　歸化州<span class="jiazhu">縣四：歸朝，洛都，落回，落巍。</span>　郡州<span class="jiazhu">土貢：白鑞、孔雀尾。縣二：郡口，樂安。</span>　萬泉州<span class="jiazhu">縣一：陸水。</span>　思農州<span class="jiazhu">縣三：武郎，武容，武全。</span>　為州<span class="jiazhu">縣三：都龍，漢會，武零。</span>　西原州<span class="jiazhu">縣三：羅和，古林，羅淡。</span>　林西州<span class="jiazhu">縣二：林西，甘橘。</span>　思廓州<span class="jiazhu">縣三：都寧，昆陽，羅方。</span>　武靈州<span class="jiazhu">縣三：文葛，甘郎，蘇物。</span>　新安州<span class="jiazhu">縣三：歸化，賓陽，安德。</span>　金廓州<span class="jiazhu">縣三：羅嘉，文龍，祿榮。</span>　提上州<span class="jiazhu">縣三：長賓，提頭，朱綠。</span>　甘棠州<span class="jiazhu">縣一：忠誠。</span>　武定州<span class="jiazhu">縣三：福祿，柔遠，康林。</span>　都金州<span class="jiazhu">縣四：溫泉，嘉陵，甘陽，都金。</span>　諒州<span class="jiazhu">縣二：武興，古都。</span>　武陸州<span class="jiazhu">開成三年，都護馬植表以武陸縣置。</span>　平原州<span class="jiazhu">開成四年析都金州之平原館置。縣三：龍石，平林，龍當。</span>　龍州　武定州　真州　信州　思陵州　祿州<span class="jiazhu">中宗時有單樂縣，後省。</span>　南平州　西平州　門州　餘州　巋州　金隣州<span class="jiazhu">儀鳳元年置。</span>　暑州　羅伏州　儋陵州　樊德州　金龍州　哥富州<span class="jiazhu">貞元十二年置。</span>　尚思州<span class="jiazhu">貞元十二年置。</span>　安德州<span class="jiazhu">貞元十二年置。</span></p>
<p class="em2" id="p183"><a class="gg-link" href="#p183" onclick="return changeColor(this);"></a>右隸安南都護府</p>
<p class="em2" id="p184"><a class="gg-link" href="#p184" onclick="return changeColor(this);"></a>蜀爨蠻州十八<span class="jiazhu">貞元七年領州名逸。</span></p>
<p class="em2" id="p185"><a class="gg-link" href="#p185" onclick="return changeColor(this);"></a>右隸峯州都督府</p>
<p class="em2" id="p186"><a class="gg-link" href="#p186" onclick="return changeColor(this);"></a>唐置羈縻諸州，皆傍塞外，或寓名於夷落。而四夷之與中國通者甚眾，若將臣之所征討，敕使之所慰賜，宜有以記其所從出。天寶中，玄宗問諸蕃國遠近，鴻臚卿王忠嗣以西域圖對，纔十數國。其後貞元宰相賈耽考方域道里之數最詳，從邊州入四夷，通譯于鴻臚者，莫不畢紀。其入四夷之路與關戍走集最要者七：一曰營州入安東道，二曰登州海行入高麗渤海道，三曰夏州塞外通大同雲中道，四曰中受降城入回鶻道，五曰安西入西域道，六曰安南通天竺道，七曰廣州通海夷道。其山川聚落，封略遠近，皆概舉其目。州縣有名而前所不錄者，或夷狄所自名云。</p>
<p class="em2" id="p187"><a class="gg-link" href="#p187" onclick="return changeColor(this);"></a>營州西北百里曰松陘嶺，其西奚，其東契丹。距營州北四百里至湟水。營州東百八十里至燕郡城。又經汝羅守捉，渡遼水至安東都護府五百里。府，故漢襄平城也。東南至平壤城八百里；西南至都里海口六百里；西至建安城三百里，故中郭縣也；南至鴨淥江北泊汋城七百里，故安平縣也。自都護府東北經古蓋牟、新城，又經渤海長嶺府，千五百里至渤海王城，城臨忽汗海，其西南三十里有古肅慎城，其北經德理鎮，至南黑水靺鞨千里。</p>
<p class="em2" id="p188"><a class="gg-link" href="#p188" onclick="return changeColor(this);"></a>登州東北海行，過大謝島、龜歆島、末島、烏湖島三百里。北渡烏湖海，至馬石山東之都里鎮二百里。東傍海壖，過青泥浦、桃花浦、杏花浦、石人汪、橐駝灣、烏骨江八百里。乃南傍海壖，過烏牧島、貝江口、椒島，得新羅西北之長口鎮。又過秦王石橋、麻田島、古寺島、得物島，千里至鴨淥江唐恩浦口。乃東南陸行，七百里至新羅王城。自鴨淥江口舟行百餘里，乃小舫泝流東北三十里至泊汋口，得渤海之境。又泝流五百里，至丸都縣城，故高麗王都。<span class="jiaozhusup">「丸」，各本原作「九」。按三國志魏書卷二八毌丘儉傳、卷三十烏丸鮮卑東夷傳均謂高句麗都於丸都；三國史記亦作「丸都」。據改。</span>又東北泝流二百里，至神州。又陸行四百里，至顯州，天寶中王所都。又正北如東六百里，至渤海王城。</p>
<p class="em2" id="p189"><a class="gg-link" href="#p189" onclick="return changeColor(this);"></a>夏州北渡烏水，經賀麟澤、拔利干澤，過沙，次內橫剗、沃野泊、長澤、白城，百二十里至可朱渾水源。又經故陽城澤、橫剗北門、突紇利泊、石子嶺，百餘里至阿頹泉。又經大非苦鹽池，六十六里至賀蘭驛。又經庫也干泊、彌鵝泊、榆祿渾泊，百餘里至地頹澤。又經步拙泉故城，八十八里渡烏那水，經胡洛鹽池、紇伏干泉，四十八里度庫結沙，一曰普納沙，二十八里過橫水，五十九里至十賁故城，又十里至寧遠鎮。又涉屯根水，五十里至安樂戍，戍在河西壖，其東壖有古大同城。今大同城故永濟柵也。北經大泊，十七里至金河。又經故後魏沃野鎮城，傍金河，過古長城，九十二里至吐俱麟川。傍水行，經破落汗山、賀悅泉，百三十一里至步越多山。又東北二十里至纈特泉。又東六十里至賀人山，山西磧口有詰特犍泊。吐俱麟川水西有城，城東南經拔厥那山，二百三十里至帝割達城。又東北至諾真水汊。又東南百八十七里，經古可汗城至鹹澤。又東南經烏咄谷，二百七里至古雲中城。又西五十五里有綏遠城。皆靈、夏以北蕃落所居。</p>
<p class="em2" id="p190"><a class="gg-link" href="#p190" onclick="return changeColor(this);"></a>中受降城正北如東八十里，有呼延谷，谷南口有呼延柵，谷北口有歸唐柵，車道也，入回鶻使所經。又五百里至鷿鵜泉，又十里入磧，經麚鹿山、鹿耳山、錯甲山，八百里至山鷰子井。又西北經密粟山、達旦泊、野馬泊、可汗泉、橫嶺、綿泉、鏡泊，七百里至回鶻衙帳。</p>
<p class="em2" id="p191"><a class="gg-link" href="#p191" onclick="return changeColor(this);"></a>又別道自鷿鵜泉北經公主城、眉間城、怛羅思山、赤崖、鹽泊、渾義河、爐門山、木燭嶺，千五百里亦至回鶻衙帳。東有平野，西據烏德鞬山，南依嗢昆水，北六七百里至仙娥河，河北岸有富貴城。又正北如東過雪山松樺林及諸泉泊，千五百里至骨利幹，又西十三日行至都播部落，又北六七日至堅昆部落，有牢山、劍水。</p>
<p class="em2" id="p192"><a class="gg-link" href="#p192" onclick="return changeColor(this);"></a>又自衙帳東北渡仙娥河，二千里至室韋。骨利幹之東，室韋之西有鞠部落，亦曰祴部落。其東十五日行有俞折國，亦室韋部落。又正北十日行有大漢國，又北有骨師國。骨利幹、都播二部落北有小海，冰堅時馬行八日可度。海北多大山，其民狀貌甚偉，風俗類骨利幹，晝長而夕短。</p>
<p class="em2" id="p193"><a class="gg-link" href="#p193" onclick="return changeColor(this);"></a>回鶻有延姪伽水，一曰延特勒泊，曰延特勒郍海。烏德鞬山左右嗢昆河、獨邏河皆屈曲東北流，至衙帳東北五百里合流。泊東北千餘里有俱倫泊，泊之四面皆室韋。</p>
<p class="em2" id="p194"><a class="gg-link" href="#p194" onclick="return changeColor(this);"></a>安西西出柘厥關，渡白馬河，百八十里西入俱毗羅磧。經苦井，百二十里至俱毗羅城。又六十里至阿悉言城。又六十里至撥換城，一曰威戎城，曰姑墨州，南臨思渾河。乃西北渡撥換河、中河，距思渾河百二十里，至小石城。又二十里至于闐境之胡蘆河。<span class="jiaozhusup">「闐」，西突厥史料作「祝」，謂「唐書原文于祝誤作于闐」。</span>又六十里至大石城，一曰于祝，曰溫肅州。又西北三十里至粟樓烽。又四十里度拔達嶺。又五十里至頓多城，烏孫所治赤山城也。又三十里渡真珠河，又西北度乏驛嶺，五十里渡雪海，又三十里至碎卜戍，傍碎卜水五十里至熱海。又四十里至凍城，又百一十里至賀獵城，又三十里至葉支城，出谷至碎葉川口，八十里至裴羅將軍城。又西二十里至碎葉城，城北有碎葉水，水北四十里有羯丹山，十姓可汗每立君長於此。自碎葉西十里至米國城，又三十里至新城，又六十里至頓建城，又五十里至阿史不來城，又七十里至俱蘭城，又十里至稅建城，又五十里至怛羅斯城。</p>
<p class="em2" id="p195"><a class="gg-link" href="#p195" onclick="return changeColor(this);"></a>自撥換、碎葉西南渡渾河，百八十里有濟濁館，故和平鋪也。又經故達幹城，百二十里至謁者館。又六十里至據史德城，龜茲境也，一曰鬱頭州，在赤河北岸孤石山。渡赤河，經岐山，三百四十里至葭蘆館。又經達漫城，百四十里至疏勒鎮，南北西三面皆有山，城在水中。城東又有漢城，亦在灘上。赤河來自疏勒西葛羅嶺，至城西分流，合于城東北，入據史德界。自撥換南而東，經崑崗，渡赤河，又西南經神山、睢陽、鹹泊，又南經疎樹，九百三十里至于闐鎮城。</p>
<p class="em2" id="p196"><a class="gg-link" href="#p196" onclick="return changeColor(this);"></a>于闐西五十里有葦關，又西經勃野，西北渡繫館河，六百二十里至郅支滿城，一曰磧南州。又西北經苦井、黃渠，三百二十里至雙渠，故羯飯館也。又西北經半城，百六十里至演渡州，又北八十里至疏勒鎮。自疏勒西南入劍末谷、青山嶺、青嶺、不忍嶺，六百里至葱嶺守捉，故羯盤陀國，開元中置守捉，安西極邊之戍。有寧彌故城，一曰達德力城，曰汗彌國，曰拘彌城。于闐東三百九十里，有建德力河，東七百里有精絕國。于闐西南三百八十里，有皮山城，北與姑墨接。凍凌山在于闐國西南七百里。又于闐東三百里有坎城鎮，東六百里有蘭城鎮，南六百里有胡弩鎮，西二百里有固城鎮，西三百九十里有吉良鎮。于闐東距且末鎮千六百里。自焉耆西五十里過鐵門關，又二十里至于術守捉城，又二百里至榆林守捉，又五十里至龍泉守捉，又六十里至東夷僻守捉，又七十里至西夷僻守捉，又六十里至赤岸守捉，又百二十里至安西都護府。</p>
<p class="em2" id="p197"><a class="gg-link" href="#p197" onclick="return changeColor(this);"></a>又一路自沙州壽昌縣西十里至陽關故城，又西至蒲昌海南岸千里。自蒲昌海南岸，西經七屯城，漢伊脩城也。又西八十里至石城鎮，漢樓蘭國也，亦名鄯善，在蒲昌海南三百里，康豔典為鎮使以通西域者。又西二百里至新城，亦謂之弩支城，豔典所築。又西經特勒井，渡且末河，五百里至播仙鎮，故且末城也，高宗上元中更名。又西經悉利支井、祅井、勿遮水，五百里至于闐東蘭城守捉。又西經移杜堡、彭懷堡、坎城守捉，三百里至于闐。<span class="jiaozhusup">「坎」，各本原作「次」。按上文云「于闐東三百里有坎城鎮」，本書卷四０地理志亦載「于闐東界有蘭城、坎城二守捉城」，據改。</span></p><p class="em2" id="p198"><a class="gg-link" href="#p198" onclick="return changeColor(this);"></a>安南經交趾太平，百餘里至峯州。又經南田，百三十里至恩樓縣，乃水行四十里至忠城州。又二百里至多利州，又三百里至朱貴州，又四百里至丹棠州，<span class="jiaozhusup">樊綽蠻書卷一作「甘棠州」，校註以賈耽所記丹棠即蠻書之甘棠。按本卷上文安南都護府有甘棠州，校註當是。</span>皆生獠也。又四百五十里至古湧步，水路距安南凡千五百五十里。又百八十里經浮動山、天井山，山上夾道皆天井，間不容跬者三十里。二日行，至湯泉州。又五十里至祿索州，又十五里至龍武州，皆爨蠻安南境也。又八十三里至儻遲頓，又經八平城，八十里至洞澡水，又經南亭，百六十里至曲江，劍南地也。又經通海鎮，百六十里渡海河、利水至絳縣。又八十里至晉寧驛，戎州地也。又八十里至柘東城，又八十里至安寧故城，又四百八十里至雲南城，<span class="jiaozhusup">「雲」，各本原作「靈」，本書卷四二地理志及蠻書卷一、卷一０均作「雲」。「靈」、「雲」形近而訛，據改。</span>又八十里至白崖城，又七十里至蒙舍城，又八十里至龍尾城，又十里至大和城，又二十五里至羊苴咩城。</p>
<p class="em2" id="p199"><a class="gg-link" href="#p199" onclick="return changeColor(this);"></a>自羊苴咩城西至永昌故郡三百里。又西渡怒江，<span class="jiaozhusup">「怒」，各本原作「恕」。蠻書卷二云：「高黎共山在永昌西，下臨怒江。」明萬曆雲南通志卷二永昌府：潞江，舊名怒江。作「恕」誤，據改。</span>至諸葛亮城二百里。又南至樂城二百里。又入驃國境，經萬公等八部落，至悉利城七百里。又經突旻城至驃國千里。又自驃國西度黑山，至東天竺迦摩波國千六百里。又西北渡迦羅都河至奔那伐檀那國六百里。又西南至中天竺國東境恆河南岸羯朱嗢羅國四百里。又西至摩羯陀國六百里。</p>
<p class="em2" id="p200"><a class="gg-link" href="#p200" onclick="return changeColor(this);"></a>一路自諸葛亮城西去騰充城二百里。又西至彌城百里。又西過山，二百里至麗水城。乃西渡麗水、龍泉水，二百里至安西城。乃西渡彌諾江水，千里至大秦婆羅門國。又西渡大嶺，三百里至東天竺北界箇沒盧國。又西南千二百里，至中天竺國東北境之奔那伐檀那國，與驃國往婆羅門路合。</p>
<p class="em2" id="p201"><a class="gg-link" href="#p201" onclick="return changeColor(this);"></a>一路自驩州東二日行，至唐林州安遠縣，南行經古羅江，二日行至環王國之檀洞江。又四日至朱崖，又經單補鎮，二日至環王國城，故漢日南郡地也。</p>
<p class="em2" id="p202"><a class="gg-link" href="#p202" onclick="return changeColor(this);"></a>自驩州西南三日行，度霧溫嶺，又二日行至棠州日落縣，又經羅倫江及古朗洞之石蜜山，三日行至棠州文陽縣。又經漦漦澗，四日行至文單國之算臺縣，又三日行至文單外城，又一日行至內城，一曰陸真臘，其南水真臘。又南至小海，其南羅越國，又南至大海。</p>
<p class="em2" id="p203"><a class="gg-link" href="#p203" onclick="return changeColor(this);"></a>廣州東南海行，二百里至屯門山，乃帆風西行，二日至九州石。又南二日至象石。又西南三日行，至占不勞山，山在環王國東二百里海中。又南二日行至陵山。又一日行，至門毒國。又一日行，至古笪國。又半日行，至奔陀浪洲。又兩日行，到軍突弄山。又五日行至海硤，蕃人謂之「質」，南北百里，北岸則羅越國，南岸則佛逝國，佛逝國東水行四五日，至訶陵國，南中洲之最大者。又西出硤，三日至葛葛僧祇國，在佛逝西北隅之別島，國人多鈔暴，乘舶者畏憚之。其北岸則箇羅國。箇羅西則哥谷羅國。又從葛葛僧祇四五日行，至勝鄧洲。又西五日行，至婆露國。又六日行，至婆國伽藍洲。又北四日行，至師子國，其北海岸距南天竺大岸百里。又西四日行，經沒來國，南天竺之最南境。又西北經十餘小國，至婆羅門西境。又西北二日行，至拔䫻國。又十日行，經天竺西境小國五，至提䫻國，其國有彌蘭太河，一曰新頭河，自北渤崑國來，西流至提䫻國北，入于海。又自提䫻國西二十日行，經小國二十餘，至提羅盧和國，一曰羅和異國，國人於海中立華表，夜則置炬其上，使舶人夜行不迷。又西一日行，至烏剌國，乃大食國之弗利剌河，南入于海。小舟泝流，二日至末羅國，大食重鎮也。又西北陸行千里，至茂門王所都縛達城。</p>
<p class="em2" id="p204"><a class="gg-link" href="#p204" onclick="return changeColor(this);"></a>自婆羅門南境，從沒來國至烏剌國，皆緣海東岸行；其西岸之西，皆大食國，其西最南謂之三蘭國。自三蘭國正北二十日行，經小國十餘，至設國。又十日行，經小國六七，至薩伊瞿和竭國，當海西岸。又西六七日行，經小國六七，至沒巽國。又西北十日行，經小國十餘，至拔離謌磨難國。又一日行，至烏剌國，與東岸路合。</p>
<p class="em2" id="p205"><a class="gg-link" href="#p205" onclick="return changeColor(this);"></a>西域有陀拔思單國，<span class="jiaozhusup">「思」，各本原作「恩」。本書卷二二一下波斯傳、冊府卷九七一均作「斯」。中外史地考證唐代大食七屬國考證云：「按恩乃思誤。」據改。</span>在疏勒西南二萬五千里，東距勃達國，西至涅滿國，皆一月行，南至羅剎支國半月行，<span class="jiaozhusup">「剎」，本書卷二二一西域傳作「利」。中西交通史料匯編三冊一一三頁註三０云：「羅剎支乃羅利支之誤刊。」下同。</span>北至海兩月行。</p>
<p class="em2" id="p206"><a class="gg-link" href="#p206" onclick="return changeColor(this);"></a>羅剎支國東至都槃國半月行，西至沙蘭國，南至大食國皆二十日行。</p>
<p class="em2" id="p207"><a class="gg-link" href="#p207" onclick="return changeColor(this);"></a>都槃國東至大食國半月行，南至大食國二十五日行，北至勃達國一月行。</p>
<p class="em2" id="p208"><a class="gg-link" href="#p208" onclick="return changeColor(this);"></a>勃達國東至大食國兩月行，西北至岐蘭國二十日行，北至大食國一月行。</p>
<p class="em2" id="p209"><a class="gg-link" href="#p209" onclick="return changeColor(this);"></a>河沒國東南至陀拔國半月行，西北至岐蘭國二十日行，南至沙蘭國一月行，北至海兩月行。</p>
<p class="em2" id="p210"><a class="gg-link" href="#p210" onclick="return changeColor(this);"></a>岐蘭國西至大食國兩月行，南至涅滿國二十日行，北至海五日行。</p>
<p class="em2" id="p211"><a class="gg-link" href="#p211" onclick="return changeColor(this);"></a>涅滿國西至大食國兩月行，南至大食國一月行，北至岐蘭國二十日行。</p>
<p class="em2" id="p212"><a class="gg-link" href="#p212" onclick="return changeColor(this);"></a>沙蘭國南至大食國二十五日行，北至涅滿國二十五日行。</p>
<p class="em2" id="p213"><a class="gg-link" href="#p213" onclick="return changeColor(this);"></a>石國東至拔汗那國百里，西南至東米國五百里。</p>
<p class="em2" id="p214"><a class="gg-link" href="#p214" onclick="return changeColor(this);"></a>罽賓國在疏勒西南四千里，東至俱蘭城國七百里，西至大食國千里，南至婆羅門國五百里，北至吐火羅國二百里。</p>
<p class="em2" id="p215"><a class="gg-link" href="#p215" onclick="return changeColor(this);"></a>東米國在安國西北二千里，東至碎葉國五千里，西南至石國千五百里，南至拔汗那國千五百里。</p>
<p class="em2" id="p216"><a class="gg-link" href="#p216" onclick="return changeColor(this);"></a>史國在疏勒西二千里，東至俱蜜國千里，西至大食國二千里，南至吐火羅國二百里，西北至康國七百里。
</p>
</div></body></html>